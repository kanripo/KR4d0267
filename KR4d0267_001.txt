# -*- mode: mandoku-view; -*-
#+TITLE: 劍南詩藁
#+DATE: 2015-08-25 00:01:52.585973
#+PROPERTY: ID KR4d0267
#+PROPERTY: BASEEDITION WYG    
#+PROPERTY: JUAN 卷一
<pb:KR4d0267_WYG_001-1a>¶
欽定四庫全書¶
　劎南詩稾巻一¶
　　　　　　　　　　　　　宋　陸游　撰¶
　　别曾學士¶
兒時聞公名謂在千載前稍長誦公文雜之韓杜編夜¶
輒夢見公皎若月在天起坐三歎息欲見亡繇緣忽聞¶
高軒過驩喜忘食眠袖書拜轅下此意私自憐道若九¶
達衢小智妄鑿穿所願瞻徳容頑固或少痊公不謂狂¶
<pb:KR4d0267_WYG_001-1b>¶
疎屈體與周旋騎氣動原隰霜日明山川匏繫不得從¶
瞻望抱悁悁畫石或十日刻楮有三年賤貧未即死聞¶
道期華顚他時得公心敢不知所傳¶
　　送仲高兄宫學秩滿赴行在¶
兄去游東閤才堪直北扉莫憂持槖晩姑記乞身歸道¶
義無今古功名有是非臨分出苦語不敢計從違¶
　　題閻郎中溧水東臯園亭¶
省中地禁清晝長侍史深注&KR1898;籠香榮名挽公公不住¶
<pb:KR4d0267_WYG_001-2a>¶
東臯歸去栽花忙毿毿華髪映朱紱同舍半已排雲翔¶
正如少陵入嚴幕本自不用尚書郎向令封矦佩金印¶
不然草詔直玉堂萬鍾㑹作夢幻過三徑空嘆松菊荒¶
樂天十年履道宅贊皇一夕平泉莊公看富貴定何物¶
一笑乃復坐此妨東臯樂哉日成趣簪花起舞當自強¶
知公能容賤子狂請賦式微之二章¶
　　和陳魯山十詩以孟夏草木長遶屋樹扶疎為韻¶
言語日益工風節顧弗競杞栁為桮棬此豈眞物性病¶
<pb:KR4d0267_WYG_001-2b>¶
夫背俗馳梁甫時一詠奈何七尺軀貴賤視趙孟¶
　　又¶
唐虞亦人耳四海可高謝哀哉斗升故諂妄雨憑架心¶
明物自賓能整故能暇㑹當棄人事面壁度九夏¶
　　又¶
大父昔在朝騰上唯恐早淡然清班中灰寒而木槁議¶
論主中和人才進耆老至今下馬墳不生刺人草¶
　　又¶
<pb:KR4d0267_WYG_001-3a>¶
櫻酪事已過角黍配夏熟尚憶少小時綵縷繫腕玉此¶
生本幻戲衰態轉眼足三郎老無憀始解歎絲木¶
　　又¶
門無容車高庭止旋馬廣富貴固易耳正恐卿慙長時¶
情競脂韋家法獨骯髒靜處看紛紛桔橰勞頫仰¶
　　又¶
至人貴其身不使事物遶捐身易富貴明珠彈飛鳥我¶
願稱善人題作墓上表從來尺鷃樂不羨飛鴻矯¶
<pb:KR4d0267_WYG_001-3b>¶
　　又¶
匆匆過三十夢境日已蹙誰知歎亡羊但有喜得鹿本¶
來作何面認此逆旅屋逢人吹布毛出世不忍獨¶
　　又¶
杜門殊省事百巧輸一粗燒香淨掃地袖手了朝莫君¶
看瓦摳手端自勝金注塵機早見貸不待雞竿樹¶
　　又¶
萬物備於我本來無欠餘寠儒可憐生西抺復東塗斯¶
<pb:KR4d0267_WYG_001-4a>¶
文如大厦傾壞要力扶犬子眞鼠輩辛苦賣子虚¶
　　又¶
風花憐寂寞起舞為我娯舉酒謝風花吾道殊不疎汝¶
開何自有汝落何自無居然㑹此理吾汝皆如如¶
　　看梅絶句¶
梅花宜寒更宜隂摩挲拄杖過溪尋幽香著人索管領¶
不信如今鐡石心¶
　　又¶
<pb:KR4d0267_WYG_001-4b>¶
梅花樹下黄茆丘古人尚能愛花不月淡煙深聽牧笛¶
死生常事不須愁¶
　　又¶
荒陂十畆浴鳬鴨折葦枯蒲寒意深何處得船滿載酒¶
醉時繫著古梅林¶
　　又¶
一物不向胷次横醉中談謔坐中傾梅花有情應記得¶
可惜如今白髪生¶
<pb:KR4d0267_WYG_001-5a>¶
　　又¶
老子舞時不須拍梅花亂挿烏巾香尊前作劇莫相笑¶
我死諸君思此狂¶
　　春晩簡陳魯山¶
春工我輩人可許不待面欲老更增竒原野紅緑遍向¶
來苦摧傷零雨雜飛霰豈知袖此手天定乃徐見吾齋¶
萬花間輕衫稱團扇飛花㸃書冊戲蝶遊几研吾衰未¶
忘情小句亦倩絢持問陳元龍試乞語一轉¶
<pb:KR4d0267_WYG_001-5b>¶
　　寄酬曾學士學宛陵先生體比得書云所寓廣教¶
　　　僧舍有陸子泉每對之輒奉懐¶
庭中下午鵲門外傳逺書小印紅屈蟠兩端黄蠟塗開¶
緘展矮紙滑細疑卵膚首言勞良苦後問逮妻孥中間¶
勉以仕語意極勤渠字如老瘠竹墨淡行疎疎詩如古¶
鼎篆可愛不可摹快讀醒人意垢癢逢爬梳細讀味益¶
長炙轂出膏腴行吟坐臥看廢食至日晡想見落筆時¶
萬象聽指呼亦知題詩處緑井石髪麤公閒計有客煎¶
<pb:KR4d0267_WYG_001-6a>¶
茶置風爐倘公無客時濯纓亦足娯井名本季疵思人¶
理豈無居然及賤子媿謝恩意殊幾時得從公舊學鋤¶
荒蕪古文講聲形誤字辨魯魚時時酌井泉露芽奉瓢¶
盂不知公許否因風報何如¶
　　夜讀兵書¶
孤燈耿霜夕窮山讀兵書平生萬里心執戈王前驅戰¶
死士所有恥&KR0167;守妻孥成功亦邂逅逆料政自疎陂澤¶
號飢鴻歲月欺貧儒歎息鏡中面安得長膚腴¶
<pb:KR4d0267_WYG_001-6b>¶
　　二月二十四日作¶
棠梨花開社酒濃南村北村鼔鼕鼕且祈麥熟得飽飰¶
敢説榖賤復傷農崖州萬里竄酷吏湖南幾時起臥龍¶
但願諸賢集廊廟書生窮死勝侯封¶
　　送曾學士赴行在¶
二月侍燕觴紅杏寒未坼四月送入都杏子已可摘流¶
年不貸人俯仰遂成昔事賢要及時感此我心惻欲書¶
加餐字寄之西飛翮念公為民起我得怨乖隔揺揺跂¶
<pb:KR4d0267_WYG_001-7a>¶
前旌去去望車軛亭鄣鬱將暮落日澹陂澤敢忘國士¶
風涕泣效臧獲敬輸千一慮或取二三䇿公歸對延英¶
清問方側席民瘼公所知願言寫肝膈向來酷吏横至¶
今有遺螫織羅士破膽白著民碎魄詔書已屢下㝛蠧¶
或未革期公作醫和湯劑窮絡脉士生恨不用得位忍¶
辭責併乞謝諸賢努力光竹帛¶
　　霽夜觀月¶
雲重眞愁無散時可憐不奈一風吹清輝如此那休得¶
<pb:KR4d0267_WYG_001-7b>¶
誰悞虚空作許癡¶
　　新夏感事¶
百花過盡緑隂成漠漠爐香睡晩晴病起兼旬疎把酒¶
山深四月始聞鸎近傳下詔通言路已卜餘年見太平¶
聖主不忘初政美小儒唯有涕縱横¶
　　留題雲門草堂¶
小住初為旬月期二年留滯未應非尋碑野寺雲生屨¶
送客溪橋雪滿衣親滌硯池餘墨漬臥看爐面散煙霏¶
<pb:KR4d0267_WYG_001-8a>¶
他年遊宦應無此早買漁蓑未老歸¶
　　送韓梓秀才十八韻¶
束髪走塲屋始得從君遊燈火都城夜風雨湖上秋追¶
隨不隔日巖壑窮探搜摩挲石屋背揺兀闇門舟酒酣¶
耳頰熱意氣葢九州夜臥相蹋語狂笑雜嘲謳但恐富¶
貴逼肯懷貧賤憂人事信難料百戰竟不侯我老農圃¶
間君落天南陬相逢㑹稽市感歎歲月遒君從上都來¶
倘逢舊朋儔我窮本天命於人寜有求但念侯君房不¶
<pb:KR4d0267_WYG_001-8b>¶
知尚癡不君聞拊手笑怪我狂未瘳共談平生舊只欲¶
苦死留如何忽決去病瘧送無由秋風墜桐葉新霜犯¶
貂裘君聽馬蹄聲中有千里愁¶
　　送陳德邵宫教赴行在二十韻¶
相從何必早白頭或如新登門雖尚疎數面自成親昨¶
者始見公凜然鬚如銀敗席留煑茗寒㕔無雜賓平生¶
事賢意寸心渴生塵樂哉得所從貧病忘吟呻恭惟大¶
雅姿信是邦國珍廣文舊官長二紀轉鴻鈞恩仇快報¶
<pb:KR4d0267_WYG_001-9a>¶
復禍福出笑顰同舍事容悦腰佩玉麒麟羣諛更得志¶
後來如積薪於時公淡如位屈道則伸法宫親決事収¶
召極海濱人才方雜沓公仕益逡巡欲以貴祝公公豈¶
慕要津欲以窮託公公豈私賤貧頗欲述古誼勸公勿¶
愛身此又公所存豈待賤子陳高颿泊江渚歲晩風雨¶
頻願言添衣裘寒隂能薄人¶
　　朱子雲園中觀花¶
我鬢忽已白君顔非復朱花前一盃酒不樂復何如暮¶
<pb:KR4d0267_WYG_001-9b>¶
看枝上花已覺不如早富貴當及時吾輩奈何老我歌¶
君起舞竟日為君留安知花無情不解替人愁長安二¶
三月花滿上林中祝君早得意歸轡聽&KR0731;瓏¶
　　酬妙湛闍梨見贈妙湛能棊其師璘公葢嘗與先¶
　　　君遊云¶
昔侍先君故里時僧中最喜老璘師高標無復鄉人識¶
妙寄惟應弟子知山店煎茶留小語寺橋看雨待幽期¶
可人不但詩超絶玉子紋枰又一竒¶
<pb:KR4d0267_WYG_001-10a>¶
　　次韻魯山新居絶句¶
求得軒車心愧天不如窮死却陶然君曾布衣尚可活¶
那有日興須萬錢¶
　　又¶
短牆缺處挿疎籬巷劣容車堂對陂天下有公殊可賀¶
坐中著我不妨竒¶
　　寄陳魯山(陳時調/官都下)¶
諸公貴人識面稀胸中璀璨漫珠璣即今舉手遮西日¶
<pb:KR4d0267_WYG_001-10b>¶
應有流塵化素衣舊學極知難少貶吾儕持此欲安歸¶
夜來風雨空堂靜忽憶燈前語入微¶
　　又¶
天下無虞國論深書生端合老山林平生力學所得處¶
政要如今不動心舊友幾年猶短褐謫官萬里少來音¶
願公思此寬羈旅靜勝炎曦豈易侵¶
　　戲題江心寺僧房壁¶
史君千騎駐霜天主簿孤舟冷不眠也與史君同快意¶
<pb:KR4d0267_WYG_001-11a>¶
臥聽鼔角大江邊(是夕新永嘉/守亦㝛此寺)¶
　　泛瑞安江風濤貼然¶
俯仰兩青空舟行明鏡中蓬萊定不逺正要一颿風¶
　　平陽驛舍梅花¶
江路輕隂未成雨梅花欲過半沾泥逺來不負東皇意¶
一絶清詩手自題¶
　　度浮橋至南臺¶
客中多病廢登臨聞説南臺試一尋九軌徐行怒濤上¶
<pb:KR4d0267_WYG_001-11b>¶
千艘横繫大江心寺樓鐘鼔催昏曉墟落雲煙自古今¶
白髪未除豪氣在醉吹横笛坐榕隂¶
　　出縣¶
囱囱簿領不堪論出㝛聊寬乆客魂稻壠牛行泥活活¶
埜塘橋壞雨昏昏槿籬䕶藥纔通徑竹筧分泉自遍村¶
歸計未成留亦好愁腸不用遶呉門¶
　　還縣¶
霽色清和日已長綸巾蕭散意差強飛飛鷗鷺陂塘緑¶
<pb:KR4d0267_WYG_001-12a>¶
鬱鬱桑麻風露香南陌東村初過社輕裝小隊似還鄉¶
哦詩忘却登車去枉是人言作吏忙¶
　　雨晴遊洞宫山天慶觀坐間復雨¶
近水松篁鎖翠微洞天宫殿對清暉快晴似為酴醿計¶
急雨還妨燕子飛道士晝閒丹竈冷山童曉出藥苗肥¶
拂床不用勤留客我困文書自怕歸¶
　　寄陳魯山¶
平生交遊中陳子我所敬初猶似豪舉晩乃抱淵靜獨¶
<pb:KR4d0267_WYG_001-12b>¶
觀心地初皎若虚室鏡人知自渠事道行君有命青衫¶
二十年老色上鬚鬂偶然預収召瘦馬趂朝請退食輒¶
杜門不省求㨗徑似聞石渠書雌黄乆未定丁字猶恨¶
曲朋字竟須正願君試思之魚魯何足訂¶
　　航海¶
我不如列子神遊御天風尚應似安石悠然雲海中臥¶
看十幅蒲彎彎若張弓潮來湧銀山忽復磨青銅飢鶻¶
掠船舷大魚舞虚空流落何足道豪氣蕩肺胸歌罷海¶
<pb:KR4d0267_WYG_001-13a>¶
動色詩成天改容行矣跨鵬背弭節蓬萊宫¶
　　海中醉題時雷雨初霽天水相接也¶
覊遊那復恨竒觀有南溟浪蹴半空白天浮無盡青吐¶
吞交日月澒洞戰雷霆醉後吹横笛魚龍亦出聽¶
　　溪行¶
蓬蒻鳴春雨㠶蒲掛暮煙買魚尋近市覓火就隣船愁¶
臥醒還醉灘行却復前長年殊可念力盡逆風牽¶
　　又¶
<pb:KR4d0267_WYG_001-13b>¶
冒雨牽何急爭風力不餘逢人問墟市計日買薪蔬煙¶
寺高旛出山畬一老鋤枕書醒醉裏短髪不曾梳¶
　　自來福州詩酒殆廢北歸始稍稍復飲至永嘉括¶
　　　蒼無日不醉詩亦屢作此事不可不記也¶
尊酒如江緑春愁抵草長但令閒一日便擬醉千場栁¶
弱風禁絮花殘雨漬香客遊還役役心賞竟茫茫¶
　　東陽道中¶
風欹烏帽送輕寒雨㸃春衫作碎斑小吏知人當著句¶
<pb:KR4d0267_WYG_001-14a>¶
先安筆硯對溪山¶
　　東陽觀酴醿¶
福州正月把離杯已見酴醿壓架開呉地春寒花漸晩¶
北歸一路摘香來¶
　　送李德逺寺丞奉祠歸臨川¶
送騎擁東城煙㠶如鳥輕道行端有命身隱更須名旰¶
食煩明主塵沙暗舊京臨分一襟淚不獨為交情¶
　　送王嘉叟編修出佐南昌¶
<pb:KR4d0267_WYG_001-14b>¶
玉殿求衣早鸞臺退食遲君看多故日寜是棄言時小¶
作南州計方觀急詔追歸來上霄漢莫遣此心移¶
　　送王龜齡著作赴㑹稽大宗丞¶
有越踰千載何人不宦遊向來惟一范眞足壯吾州高¶
躅今誰繼先生獨再留登堂弔興廢想像氣横秋¶
　　又¶
大將上兵符軍容備掃除恭惟陛下聖方采直臣書忽¶
報分司去還尋入幕初宗藩雖舊識莫遣得親疎¶
<pb:KR4d0267_WYG_001-15a>¶
　　送杜起莘殿院出守遂寜¶
羽檄聨翩晝夜馳臣憂顧不在邊陲軍容地密寜當議¶
陛下恩深不忍欺白簡萬言幾慟哭青編一傳可前知¶
平生所學今無負未歎還鄉兩鬢絲¶
　　和曾待制遊兩山¶
翰林碑立崔嵬上待制詩題杳靄間人天八萬四千墖¶
便合推為第一山¶
　　　右題育王山明月堂¶
<pb:KR4d0267_WYG_001-15b>¶
疎鐘迎客到溪亭碧瓦朱欄相照明想得松隂排萬衲¶
籃輿放處恰詩成¶
　　　右題天章山宿鷺亭¶
攀石捫蘿到更幽玲瓏咫尺嬾窮搜旁人不㑹當時意¶
為欠門生作伴遊¶
　　　右題天章山更幽亭且以未到玲瓏為恨¶
　　雨中出遊夜歸¶
小雨南山路今朝思出遊難從子規請寜遣竹雞憂野¶
<pb:KR4d0267_WYG_001-16a>¶
店寒饒柿煙津晩喚舟歸來對燈火未恨濕衣裘¶
　　謝李平叔郎中問疾¶
吏部朝回早幽人病始蘇過門迂問訊欹枕聽傳呼緣¶
瘦重裁帽因衰學染鬚投詩發公笑試想此形模¶
　　聞武均州報已復西京¶
白髪將軍亦壯哉西京昨夜㨗書來敵人敢作千年計¶
天意寜知一日回列聖仁恩深雨露中興赦令疾風雷¶
懸知寒食朝陵使驛路梨花處處開¶
<pb:KR4d0267_WYG_001-16b>¶
　　喜小兒輩到行在¶
阿綱學書蚓滿幅阿繪學語鸎囀木截竹作馬走不休¶
小車駕羊聲陸續書窗涴壁誰忍嗔嗁嘑也復可憐人¶
却思邊馬飲江水敢道春風無戰塵傳聞敵棄兩京走¶
列城爭為朝廷守從今父子見太平花前飲水勿飲酒¶
　　病起寄曾原伯兄弟¶
意象殊非昨筋骸劣自持衰如霜後木愁抵盎中絲風¶
雪書來少江山夢到遲出門還惘惘倚杖獨移時¶
<pb:KR4d0267_WYG_001-17a>¶
　　送湯岐公鎭㑹稽¶
呉越東西州浙江限其中黄旗高十丈大舟凌虚空都¶
人送留守郡吏迎相公江心波濤壯帳下鼔角雄樂哉¶
公何憾廷論則未同永懷前年秋敵人方嘯兇閭左發¶
薊北戈船滿山東舊盟顧未解誰敢嬰其鋒公時立殿¶
上措置極雍容南荒竄驕將京口起元戎舊勲與㝛貴¶
屏氣聽指蹤規模一朝定強敵終歸窮當時謂易耳未¶
見回天功及今始大服咨嗟到兒童天心佑社稷主聖¶
<pb:KR4d0267_WYG_001-17b>¶
肖祖宗旌節早來朝笑談折遐衝¶
　　周洪道學士許折贈館中海棠以詩督之¶
嫋嫋柔絲不自持更禁日炙與風吹仙家見慣渾閒事¶
乞與人間看一枝¶
　　送七兄赴楊州帥幕¶
初報邊烽照石頭旋聞邊馬集瓜州諸公誰聽芻蕘䇿¶
吾輩空懷畎畆憂急雪打窗心共碎危樓望逺涕俱流¶
豈知今日淮南路亂絮飛花送客舟¶
<pb:KR4d0267_WYG_001-18a>¶
　　閏二月二十日遊西湖¶
西湖二月遊人稠鮮車快馬巷無留梨園樂工教坊優¶
絲竹悲激雜清謳追逐下上暮始休外雖狂醒樂則不¶
豈知吾曹淡相求酒肴取具非預謀青梅苦筍助獻酬¶
意象簡樸足鎭浮尚慙一官自拘囚未免疋馬從兩騶¶
南山老翁亦出遊百錢自挂竹杖頭¶
　　劉太尉挽歌辭¶
敵人忘覆育師旅備非常南服更旄節中軍鑄印章馳¶
<pb:KR4d0267_WYG_001-18b>¶
書諭燕趙開府冠侯王赫赫今何在門庭冷似霜¶
　　又¶
堅壁臨江日人疑制敵疎安知百萬㓂鋭盡浹旬餘智¶
出常情表功如定計初云何媢公者不置篋中書¶
　　過林黄中食柑子有感學宛陵先生體¶
博士得黄柑甚愛不忍擘持獻太夫人逺附海上舶故¶
山饒氛霧可使酒盃窄豈無荔枝好饜飫恐不摘相去¶
三千里無異娯旁側乃知母子意更逺未嘗隔我昨往¶
<pb:KR4d0267_WYG_001-19a>¶
見君從容弄書冊藥分臘劑香茶泛春芽白主意顧未¶
厭筐筥自搜索敢謂甘㫖餘亦及此下客霜包纔三四¶
氣可壓千百重是慈孝物不敢吐其核甘寒雖遶齒悲¶
感已横臆半生無歡娯初不爲湮阨¶
　　玉牒所迎駕望見周洪道舍人¶
自卜河橋宅清談喜屢陪今年見騰踔不恨老氛埃曉¶
放宫門鑰霜彫輦路槐班回獨小立為待繡鞍來¶
　　送梁諫議¶
<pb:KR4d0267_WYG_001-19b>¶
湖海還朝白髪生嬾隨年少事聲名極知憂國人誰及¶
細看無心語自平歸訪鄉人忘位重乍辭言責覺身輕¶
籃輿避暑雲門寺應過幽居聽水聲(游有菴居在雲門/流泉遶屋諫議舊)¶
(所愛/賞)¶
　　以石芥送劉韶美禮部劉比釀酒勁甚因以為戲¶
古人重改陽城驛吾輩欣聞石芥名風味可人終骨骾¶
尊前眞見魯諸生¶
　　又¶
<pb:KR4d0267_WYG_001-20a>¶
長安官酒甜如蜜風月雖佳嬾舉觴持送盤蔬還㑹否¶
與公新釀鬭端方¶
　　出都¶
重入修門甫歲餘又攜琴劎返江湖乾坤浩浩何由報¶
犬馬區區正自愚緣熟且為蓮社客伻來喜對草堂圖¶
西廂屋了吾眞足高枕看雲一事無¶
　　曾原伯屢勸居城中而僕方欲自梅山入雲門今¶
　　　日病酒偶得長句奉寄¶
<pb:KR4d0267_WYG_001-20b>¶
借得僧房似釣船兼旬散髪醉江天酒能作病眞如此¶
窮乃工詩却未然閑似白鷗雖自許健如黄犢已無緣¶
秋高更欲移家去先葺雲門屋數椽¶
　　村居¶
富貴功名不擬論且浮舴艋寄煙村生憎快馬隨鞭影¶
寜作癡人記劎痕樵牧相諳欲爭席比鄰漸熟約論婚¶
晨舂夜績吾家舊正要遺風付子孫¶
　　看山¶
<pb:KR4d0267_WYG_001-21a>¶
小葺茆茨紫翠間今年偷得半年閒門前木落須霜曉¶
且看西南一角山¶
　　夏夜泛舟書所見¶
山房猶復畏炎蒸長掩柴門媿老僧兩槳去揺東浦月¶
一龕回望上方燈驚飛㝛鳥時呼侣騰起長魚有脱罾¶
夜半歸來歩松影眞成赤腳踏層氷¶
　　秋隂¶
陂澤秋容淡郊原曉氣清雨來鳩有語社近燕無情拄¶
<pb:KR4d0267_WYG_001-21b>¶
杖扶腰痛漁舟照眼明苦吟緣病輟隨意或詩成¶
　　盆池¶
門外江濤湧雪堆埋盆作沼亦何哉兒曹不解渠翁意¶
新脱風波嶮處來¶
　　比從人覓酒皆酸薄戲作此詩¶
酒盡聊憑折簡求不知人要博涼州牆隅棄置空三歎¶
露下螢飛奈此秋¶
　　買魚¶
<pb:KR4d0267_WYG_001-22a>¶
臥沙細肋何由得出水纖鱗却易求一夏與僧同粥飯¶
朝來破戒醉新秋¶
　　又¶
兩京春薺論斤賣江上鱸魚不直錢斫膾𢷬齏香滿屋¶
雨窗喚起醉中眠¶
　　秋雨¶
漫道秋來雨那無一日晴只供高枕臥不放小窗明書¶
冊頻開闔山瓢任濁清長年諳世味不是故逃名¶
<pb:KR4d0267_WYG_001-22b>¶
　　晨起偶題¶
城逺不聞長短更上方鐘鼔自分明幽居不負秋來睡¶
末路偏諳世上情大事豈堪重破壞窮人難與共功名¶
風爐歙鉢生涯在且試新寒芋糝羮¶
　　悲秋¶
煙草凄迷八月秋荒村絡緯戒衣裘道人大欠修行力¶
平地閒生爾許愁¶
　　寄張眞父舍人¶
<pb:KR4d0267_WYG_001-23a>¶
諸公方衮衮無地著斯人萬里夔州守中朝禁省臣孤¶
㠶秋上峽五馬曉班春想見懷明主登臨白髪新¶
　　又¶
天上紫微省鸎花繞直廬逢時身鼎貴憂國鬢先疎顦¶
顇元當棄牽聨也得書猶能下榻否擬卜瀼西居¶
　　幽居¶
翳翳桑麻巷幽幽水竹居紉縫一獠婢樵汲兩蠻奴雨¶
挾清砧急籬懸野蔓枯鄰村有鬻子吾敢歎空無¶
<pb:KR4d0267_WYG_001-23b>¶
　　法寳璉師求竹軒詩¶
南軒竹色映谿光不减吾州五月涼猶恨秋來鷗鷺少¶
須君更為築横塘¶
　　欲遊五峰不果往小詩寄瑩老¶
東來恨不見湯休千首清詩儻許求要與茶山燈下讀¶
莫令侍者作蠅頭(茶山老人/謂曽待制)¶
　　謝王彦光提刑見訪并送茶¶
邇英帷幄舊儒臣肯顧荒山野水濱不怕客嘲輕薄尹¶
<pb:KR4d0267_WYG_001-24a>¶
要令我識老成人颿回鼔轉東城暮酒冽橙香一笑新¶
遥想解酲須底物隆興第一壑源春¶
　　送查元章赴䕫漕¶
栁色西門路看公上馬時亦知非乆别不奈自成悲白¶
髪劉賓客青衫杜拾遺分留端有待剰賦竹枝詞¶
　　逍遥¶
臺省諸公日造朝放慵别駕媿逍遥州如斗大眞無事¶
日抵年長未易消午坐焚香常寂寂晨興署字亦寥寥¶
<pb:KR4d0267_WYG_001-24b>¶
時平更喜戈船靜閒㸔城邊帯雨潮¶
　　病中簡仲彌性唐克明蘇訓直¶
移疾還家暫曲肱依然耐乆北窗燈心如澤國春歸雁¶
身是雲堂旦過僧細雨佩壺尋廢寺夕陽下馬弔荒陵¶
小留莫厭時追逐勝社年來冷欲氷(三君皆有/歸志故云)¶
　　送王景文¶
張公遂如此海内共悲辛强敵猶遺種皇天奪老臣深¶
知萬言䇿不愧九原人(君近嘗/奏䇿)風雨津亭暮辭君淚滿¶
<pb:KR4d0267_WYG_001-25a>¶
巾¶
　　送吕彦升參謀¶
楚塞蕭條乆㝛師參謀承詔上丹墀苦言到口眞當發¶
聖度如天莫自疑萬里寄聲長不達一尊相屬豈前期¶
遥憐霜曉朝衣冷深愧江城睡足時¶
　　无咎郡齋燕集有詩末章見及敬次元韻¶
城樓畫角吹晩晴梅花墮地草欲生綺盤翠杓春滿眼¶
我胡不樂君將行君歸吾黨共増氣往往怪我衰涕横¶
<pb:KR4d0267_WYG_001-25b>¶
我來江干舊交少見君不啻河之清北風共愛地爐暖¶
西日同賞油窗明微吟劇醉不知倦坐閲漢臘逾周正¶
君文雄麗擅一世凜凜武庫藏五兵酸寒如我每自笑¶
顧辱刻畫為虛聲乃知好士如好色遇合不必皆傾城¶
君方與世作水鏡如此過許人將驚千金敝帚有定價¶
周玉鄭鼠難強名失言議罰不可緩敬白府主浮金觥¶
君看失脚落塵土豈復毫髪餘詩情自傷但似路旁堠¶
雨剝風摧供送迎¶
<pb:KR4d0267_WYG_001-26a>¶
　　次韻无咎别後見寄¶
平日盃行不解辭長亭況是送君時幾行零落僧窗字¶
何限流傳樂府詩歸思恰如重醖酒歡情畧似欲殘棊¶
龍蛇飛動無由見坐媿文園屬思遲(詩來彌月乃/能和畣故云)¶
　　晩泊慈姥磯下二首¶
山斷峭崖立江空翠靄生漫多來往客不盡古今情月¶
碎知流急風高覺笛清兒曹笑老子不睡待潮平¶
　　又¶
<pb:KR4d0267_WYG_001-26b>¶
慈姥磯頭月纖纖照酒盃素秋風露重乆客鬢毛催㝛¶
鳥驚還定飛螢闔復開平生四方志老去轉悠哉¶
　　七月十四夜觀月¶
不復微雲滓太清浩然風露欲三更開簾一寄平生快¶
萬頃空江著月明¶
　　夜㝛陽山磯將曉大雨北風甚勁俄頃行三百餘¶
　　　里遂抵雁隨浦¶
五更顚風吹急雨倒海翻江洗殘暑白浪如山潑入船¶
<pb:KR4d0267_WYG_001-27a>¶
家人驚怖篙師舞此行十日苦滯留我亦蘆樷厭鳴艣¶
書生快意輕性命十丈蒲㠶百夫舉星馳電騖三百里¶
坡隴聮翩雜平楚船頭風浪聲愈厲助以長笛撾鼉鼔¶
豈惟澎湃震山嶽直恐澒洞連后土起看草木盡南靡¶
水鳥號鳴集洲渚稽首龍公謝風伯區區未禱煩神許¶
應知老去負壯心戲遣窮途出豪語¶
　　望江道中¶
吾道非邪來曠野江濤始此去何之起隨烏鵲初翻後¶
<pb:KR4d0267_WYG_001-27b>¶
㝛及牛羊欲下時風力漸添㠶力健艣聲常雜雁聲悲¶
晩來又入淮南路紅樹青山合有詩¶
　　秋夜讀書每以二鼔盡為節¶
腐儒碌碌歎無竒獨喜遺編不我欺白髪無情侵老境¶
青燈有味似兒時高梧䇿䇿傳寒意疊鼔鼕鼕迫睡期¶
秋夜漸長飢作祟一盃山藥進瓊糜¶
　　往在都下時與鄒德章兵部同居百官宅無日不¶
　　　相從僕來佐豫章而徳章亦謫高安感事述懷¶
<pb:KR4d0267_WYG_001-28a>¶
　　　作歌奉寄¶
巷南巷北秋月明東家西家讀書聲官閒出局各無事¶
冷落往往思同盟出門相尋索一笑亦或邂逅因俱行¶
黄中掀髯語激烈韶美堅坐書縱横子充清言喜置酒¶
赤梨緑柿相扶檠寒燈耿耿地爐暖宫門風順聞疎更¶
故交一作霜葉散外物已付秋毫輕兩窮相遭世果有¶
我與鄒子俱南征豫章高安本一郡挂㠶起柂無三程¶
簿書衮衮不少借懷抱鬱鬱何由傾明年君歸我亦去¶
<pb:KR4d0267_WYG_001-28b>¶
早卜三畆開柴荆軟紅舊路莫重蹋二升脱粟同煨鐺¶
　　寄畣綿州楊齊伯左司¶
磊落人為磊落州滕王閣望越王樓欲憑夢去直虚語¶
賴有詩來寬旅愁我老一官書紙尾君行千騎試遨頭¶
遥知小寄平生快春酒如川炙萬牛¶
　　送全州趙都曹¶
霜葉無停聲脂車有行色正悲南浦秋又送清湘客啼¶
飢兒頰紅待養親髪白努力事上官世路日已迫¶
<pb:KR4d0267_WYG_001-29a>¶
　　病中作¶
豫章瀕大江氣候頗不令孟冬風薄人十室八九病外¶
寒客肺胃下溼攻腳脛俗巫醫不藝嗚呼安託命我始¶
屏藥囊治病以清靜幻妄消六塵虚白全一性三日體¶
遂輕成此不戰勝長年更事多苦語君試聽¶
　　夜夢從數客雨中載酒出遊山川城闕極雄麗云¶
　　　長安也因與客馬上分韻作詩得遊字¶
有酒不謀州能詩自勝侯但須繩繫日安用地埋憂射¶
<pb:KR4d0267_WYG_001-29b>¶
雉侵星出看花秉燭遊殘春杜陵雨不恨溼貂裘¶
　　去年余佐京口遇王嘉叟從張魏公督師過焉魏¶
　　　公道免相嘉叟亦出守莆陽近辱書報魏公已¶
　　　葬衡山感歎不已因用所遺拄頰亭詩韻奉寄¶
河亭挈手共徘徊萬事寜非有數哉黄閣相君三黜去¶
青雲學士一麾來中原故老知誰在南嶽新丘共此哀¶
火冷夜窗聽急雪相思時取近書開¶
　　自詠示客¶
<pb:KR4d0267_WYG_001-30a>¶
衰髪蕭蕭老郡丞洪州又看上元燈羞將枉直分尋尺¶
寜走東西就斗升吏進飽諳箝紙尾客來苦勸摸牀稜¶
歸裝漸理君知否笑指廬山古澗藤(廬山僧近寄/藤杖甚竒)¶
　　醉中歌¶
吾少貧賤眞臞儒貪食嗜味老不除折腰歛版日走趨¶
歸來聊以醉自娯長缾巨榼羅盃盂不須漁翁勸三閭¶
牛尾膏美如凝酥猫頭輪囷欲專車黄雀萬里行頭顱¶
白鵝作鮓天下無潯陽糖蟹徑尺餘吾州之蔊尤嘉蔬¶
<pb:KR4d0267_WYG_001-30b>¶
珍盤餖飣百味俱不但項臠與腹腴悠然一飽自笑愚¶
顧爲口腹勞形軀投劾行矣歸園廬莫厭糲飯嘗黄葅¶
　　寄陶茂安監丞¶
永州太守鬢毛殘矍鑠猶能起據鞍徴士雖思賦松菊¶
隱居未可挂衣冠功名夢境元非實歌舞山城且自寬¶
也勝鍾陵窮别駕閉門無客遣憂端¶
　　燒香¶
茹芝却粒世無方隨食江湖每自傷千里一身鳬泛泛¶
<pb:KR4d0267_WYG_001-31a>¶
十年萬事海茫茫春來鄉夢憑誰説歸去君恩未敢忘¶
一寸丹心幸無愧庭空月白夜燒香¶
　　寒食臨川道中¶
百卉千花了不存墮溪飛絮看無痕家人自作清明節¶
老子來穿緑暗村日落啼鴉隨野祭雨餘荒蔓上頽垣¶
道邊醉飽休相避作吏堪羞甚乞墦¶
　　上已臨川道中¶
二月六夜春水生陸子初有臨川行溪深橋斷不得渡¶
<pb:KR4d0267_WYG_001-31b>¶
城近臥聞吹角聲三月三日天氣新臨川道中愁殺人¶
纖纖女手桑葉緑漠漠客舍桐花春平生怕路如怕虎¶
幽居不省遊城府鶴軀苦瘦坐長飢龜息無聲惟黙數¶
如今自憐還自笑歛版低心事年少儒冠未恨終自誤¶
刀筆最驚非素料五更欹枕一悽然夢裏扁舟水接天¶
紅蕖緑芰梅山下白墖朱樓禹廟邊¶
　　寄别李德逺¶
蕭蕭風雨臨川驛邂逅連床若有期自起挑燈貪夜話¶
<pb:KR4d0267_WYG_001-32a>¶
疾呼索飯療朝飢(皆記前日/相從時事)即今明月共千里已占深¶
林巢一枝惜别自嫌兒女態夢騎羸馬度芳陂(德逺所/居名秫)¶
(陂/)¶
　　又¶
李矦不恨世賣友陸子那須錢買山出牧君當千里去¶
歸耕我判一生閒中原亂後儒風替黨禁興來士氣孱¶
復古主盟須老手勉追慶厯數公間¶
　　初夏道中¶
<pb:KR4d0267_WYG_001-32b>¶
桑間葚熟麥齊腰鸎語惺惺野雉驕日薄人家晒蠶子¶
雨餘山客買魚苗豐年隨處俱堪樂行路終然不自聊¶
獨喜此身強健在又揺團扇著絺蕉¶
　　示兒子¶
父子扶攜返故鄉欣然擊壤詠陶唐墓前自誓寜非隘¶
澤畔行吟未免狂雨潤北窗看洗竹霜清南陌課剶桑¶
秋毫何者非君賜回首修門敢遽忘¶
　　重五同尹少稷觀江中競渡¶
<pb:KR4d0267_WYG_001-33a>¶
楚人遺俗閲千年簫鼔喧呼鬭畫船風浪如山鮫鰐横¶
何心此地更爭先¶
　　過玉山辱芮國器檢詳留語甚勤因寄此詩兼呈¶
　　　韓无咎右司¶
遼東歸老白襦帬名字何堪遣世聞便謂與公長契濶¶
不知留語故慇懃詩章有便猶應寄禄米無多切莫分¶
(舊見檢詳俸甚/薄故有此&KR3067;)倘見右司煩說似每因風月愴離羣¶
　　隨意¶
<pb:KR4d0267_WYG_001-33b>¶
隨意上漁舟幽尋不預謀清溪欣始泛野寺憶前遊豐¶
歲雞豚賤霜天柿栗稠餘生知有幾且置萬端憂¶
　　寄龔實之正言¶
臺省諸公歲歲新平生敬慕獨斯人山林不恨音塵逺¶
夢寐時容笑語親學道皮膚雖脫落憂時肝膽尚輪囷¶
至和嘉祐須公了乞向升平作幸民¶
　　遊山西村¶
莫笑農家臘酒渾豐年留客足雞豚山重水複疑無路¶
<pb:KR4d0267_WYG_001-34a>¶
栁暗花明又一村簫鼔追隨春社近衣冠簡朴古風存¶
從今若許閒乗月拄杖無時夜叩門¶
　　觀村童戲溪上¶
雨餘溪水掠堤平閒看村童戲晩晴竹馬踉蹡衝淖去¶
紙鳶跋扈挾風鳴三冬暫就儒生學(村人惟冬三月/遣兒童入小學)千¶
耦還從父老耕識字粗堪供賦役不須辛苦慕公卿¶
　　雨霽出遊書事¶
十日苦雨一日晴拂拭拄杖西村行清溝泠泠流水細¶
<pb:KR4d0267_WYG_001-34b>¶
好風習習吹衣輕四鄰蛙聲已閤閤兩岸栁色爭青青¶
辛夷先開半委地海棠獨立方傾城春工遇物初不擇¶
亦秀燕麥開蕪菁薺花如雪又爛漫百草紅紫那知名¶
小魚誰取置道側細栁穿頰危將烹欣然買放寄吾意¶
草萊無地蘇疲氓¶
　　殘春¶
殘春醉著釣魚菴花雨娯人落半巖豈是天公無皂白¶
獨悲世俗異酸鹹妄身似夢行當覺談口如狂未易緘¶
<pb:KR4d0267_WYG_001-35a>¶
已作沉舟君勿歎年來何止閲千㠶¶
　　家園小酌¶
旋作園廬指顧成栁隂已復著啼鸎百年更把幾盃酒¶
一月元無三日晴鷗鷺向人殊耐乆山林與世本無營¶
小詩漫付兒曹誦不用韓公說有聲¶
　　又¶
滿林春筍生無數竟日鸕鷀來百回衣上塵埃眞一洗¶
酒邊懷抱得頻開池魚徃者憂竒禍社櫟終然幸散材¶
<pb:KR4d0267_WYG_001-35b>¶
世事紛紛心本嬾閉門豈獨畏嫌猜¶
　　寄王嘉叟吏部¶
㝛負煩公議隆寬荷聖時江湖眞送老藥餌且扶衰撫¶
事驚年往懷人有夢知敢嗟貧到骨飲水誦君詩(嘉叟/有漁)¶
(隱堂/詩)¶
　　夜讀隱書有感¶
平生志慕白雲鄉俯仰人間每自傷倦鶴摧頹寜望料¶
寒龜蹙縮且支牀力探鴻寳尋竒訣剰采青精試祕方¶
<pb:KR4d0267_WYG_001-36a>¶
常鄙臞仙老山澤要令仰首看飛翔¶
　　上虞逆旅見舊題歲月感懷¶
舴艋為家東復西今朝破曉下前溪青山缺處日初上¶
孤店開時鸎亂啼倦枕不成千里夢壞牆閒覓十年題¶
漆園傲吏猶非達物我區區豈足齊¶
　　舜廟懷古¶
雲斷蒼梧竟不歸江邊古廟鎖朱扉山川不為興亡改¶
風月應憐感慨非孤枕有時鸎喚夢斜風無賴客添衣¶
<pb:KR4d0267_WYG_001-36b>¶
千年回首消磨盡輸與漁舟送落暉¶
　　題十八學士圖¶
隋日昏曀東南傾雷塘風吹草木腥平時但忌黑色兒¶
不知乃有虬髯生晉陽龍飛雲滃滃闗洛萬里即日平¶
東征歸來脫金甲天䇿開府延豪英琴書閒暇永清晝¶
簪履光彩明華星高參伊吕列佐命下者才氣猶崢嶸¶
但餘一恨到千載高陽繆公來竄名老奸得志國幾喪¶
李氏誅徙連孤嬰向令亟念履霜戒危亂安得存勾萌¶
<pb:KR4d0267_WYG_001-37a>¶
衆賢一佞旤尚爾掩巻涕淚臨風横¶
　　統分稻晩歸¶
出裹一簞飯歸収百把禾勤勞解堪忍餘暇更吟哦歲¶
惡增吾困家貧賴汝多村醪莫辭醉羮芋學岷峨(是日/作芋)¶
(羮/)¶
　　又¶
薄酒不自酌夕陽須汝歸橘包霜後美豆莢雨中肥路¶
逺應加飯天寒莫減衣老懷憂自切道眼看皆非¶
<pb:KR4d0267_WYG_001-37b>¶
　　衰病¶
衰病不浪出閉門煙雨中葦花添絮㬉葑火試爐紅(湖/村)¶
(采老葑作/火甚妙)仕宦螘窠夢功名馬耳風山翁但更事人看¶
作神通¶
　　又¶
病除猶老健雨止得冬晴覓句嗟心在鈔書試眼明朝¶
寒添布褐晩歩出柴荆外慕終無益兒曹且力耕¶
　　霜風¶
<pb:KR4d0267_WYG_001-38a>¶
十月霜風吼屋邊布裘未辦一銖綿豈惟飢索隣僧米¶
眞是寒無坐客氊身老嘯歌悲永夜家貧撑拄過㓙年¶
丈夫經此寜非福破涕燈前一粲然¶
　　小酌¶
槃箸貧猶設杯盂老更耽宗文樹雞柵靈照挈蔬籃徑¶
醉眼花亂高眠鼻息酣覺來寒日晩落葉擁茆菴¶
　　十月苦蠅¶
村北村南打稻忙浮雲吹盡見朝陽不宜便作晴明看¶
<pb:KR4d0267_WYG_001-38b>¶
撲面飛蠅未退藏¶
　　又¶
十月江南未擁爐癡蠅擾擾莫嫌渠細看豈是堅牢物¶
付與清霜爲掃除¶
　　丫頭巖見周洪道以進士入都日題字¶
烏巾白紵蹋京塵瑶樹瓊林照路人西省歸來名葢代¶
兩行墨色尚如新¶
　　獨學¶
<pb:KR4d0267_WYG_001-39a>¶
師友彫零身白首杜門獨學就誰評秋風棄扇知安命¶
小炷留燈悟養生踵息無聲酣午枕舌根忘味美晨烹¶
少年妄起功名念豈信身閒心太平(黄庭經閒暇/無事心太平)¶
　　霜月¶
枯草霜花白寒窗月影新驚鴉時繞樹吠犬逺隨人出¶
仕讒銷骨歸耕病滿身世間輸壞衲切莫勸冠巾¶
　　寄黄龍升老¶
讀書萬巻裂儒衣黄金可成棄不為快哉天馬不可羈¶
<pb:KR4d0267_WYG_001-39b>¶
開口便呼臨濟兒諸方蹴蹋莫支持吾州一老偶得之¶
(升嗣佛/智裕公)閉門夜付僧伽黎明日聲價羽檄馳弟子不必¶
不如師黄龍所立尤瑰竒空山鬼火號狐狸築屋千礎¶
食萬緇癡人不解公遊嬉嫉怒欲碎門前碑世衰道喪¶
士自欺山林亦復踐駭機長謡寄公公試思吾輩救此¶
當何施¶
　　贈進賢劉令¶
簿領塵埃裏超然見鳯麟性疎忘顧忌學大有經綸正¶
<pb:KR4d0267_WYG_001-40a>¶
論雖頻接高標豈易親向來相識晩吾黨欠斯人¶
　　書室名可齋或問其義作此告之¶
得福常廉禍自輕坦然無媿亦無驚平生祕訣今相付¶
只向君心可處行¶
　　寄詶楊齊伯少卿¶
楊卿人材金百鍊岐公座上初識面十年萬事不須說¶
猶喜歸來且強健題詩想見初削𤓰寄到茆堂已歸燕¶
辭嚴意密敢輕讀呼兒炷燈重把巻即今相望幾千里¶
<pb:KR4d0267_WYG_001-40b>¶
何日蟬聨語忘倦就令有使即寄書豈如無事長相見¶
　¶
　¶
　¶
　¶
　¶
　¶
　劎南詩稾巻一¶
