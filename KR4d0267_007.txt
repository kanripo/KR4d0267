# -*- mode: mandoku-view; -*-
#+TITLE: 劍南詩藁
#+DATE: 2015-08-25 00:01:52.696792
#+PROPERTY: ID KR4d0267
#+PROPERTY: BASEEDITION WYG    
#+PROPERTY: JUAN 卷七
<pb:KR4d0267_WYG_007-1a>¶
欽定四庫全書¶
　劎南詩稾巻七¶
　　　　　　　　　　　　　宋　陸游　撰¶
　　題明皇幸蜀圖¶
天寳政事何披猖使典相國胡奴王弄權楊李不足怪¶
阿瞞手自裂紀綱八姨富貴尚有理何至詔書襃五郎¶
(天寳末下詔雪/張易之兄弟)盧龍賊騎已洶洶丹鳯神語猶琅琅人¶
知大勢危絫卵天稔竒旤如崩牆臺省諸公獨耐事歌¶
<pb:KR4d0267_WYG_007-1b>¶
詠功徳卑虞唐一朝殺氣横天末疋馬西犇幾不脱向¶
來諂子知幾人賊前稱臣草間活劎南萬里望秦天行¶
殿春寒聞杜鶻老臣九齡不可作魚蠧蛛絲金鑑篇¶
　　春寒連日不出¶
海棠花入燕泥乾梅子枝頭已帶酸老去懶尋年少夢¶
舂分不減社前寒著書敢望垂千載嗜酒猶須隐一官¶
正是閒時無客過小庭斜日倚闌干¶
　　馬上偶成¶
<pb:KR4d0267_WYG_007-2a>¶
城南城北紫遊韁盡日閒行㸔似忙刺水離離葛葉短¶
連村漠漠豆花香夕陽有信催殘角春草無情上繚牆¶
我亦人間倦逰者長吟聊復愴興亡¶
　　夜宴¶
酒浪搖春不受寒燭花垂燼忽堆盤山川路邈人将老¶
絲管聲遒夜向䦨四海交朋更聚散百年光景雜悲歡¶
自憐病眼猶明在更把名花半醉㸔(是夕得范希元家/晩海棠数枝繁麗)¶
(一城/所無)¶
<pb:KR4d0267_WYG_007-2b>¶
　　觀音院讀壁間蘓在廷少卿兩小詩次韻¶
揚鞭暮出錦官城小院無僧有月明不信道人心似鐡¶
隔城猶送擣衣聲¶
　　又¶
老去癡頑不受鐫姓名身後更須傳世間商略無歸處¶
只合長齋繡佛前¶
　　錦亭¶
天公為我齒頬計遣飫黄甘與丹荔又憐狂眼老更狂¶
<pb:KR4d0267_WYG_007-3a>¶
令㸔廣陵芍藥蜀海棠周行萬里逐所樂天公於我元¶
不薄貴人不出長安城寳帶華纓眞汝縳樂哉今從石¶
湖公大度不計聾承聾夜宴新亭海棠㡳紅雲倒吸玻¶
璃鍾琵琶絃繁腰鼓急盤鳯舞衫香霧溼春醪凸盞燭¶
光搖素月中天花影立逰人如雲環玉帳詩未落紙先¶
傳唱此邦句律方一新鳯閣舍人今有様¶
　　晩起¶
新晴窗日弄春妍幌小屏深意自便長恨病多妨痛飲¶
<pb:KR4d0267_WYG_007-3b>¶
却縁客少得安眠雛鸎故故啼簷角飛絮翩翩墮枕前¶
欲著衣裳還孏起重尋殘夢一悠然¶
　　雨¶
映空初作繭絲㣲掠地俄成箭鏃飛紙帳光遲饒曉夢¶
銅鑪香潤覆春衣池魚鱍鱍隨溝出梁燕翩翩接翅歸¶
惟有落花吹不去数枝紅溼自相依¶
　　春晩書懐¶
萬里西逰為覔詩錦城更付一官癡脱巾漉酒從人笑¶
<pb:KR4d0267_WYG_007-4a>¶
拄笏㸔山頗自竒疎雨池塘魚避釣曉鸎窗户客争棋¶
老來怕與春為别醉過殘紅滿地時¶
　　出朝天門繚長堤至劉侍郎廟由小西門歸¶
曉從北郭過西城十里沙堤似席平澹日向人供帽影¶
微風傍馬助鞭聲歡情寂寂隨年減俗事紛紛逐日生¶
到處每求佳水竹晚途牢落念歸耕¶
　　夜分讀書有感¶
光隂百歳已中分擬結茅茨老白雲萬里誰憐新臥疾¶
<pb:KR4d0267_WYG_007-4b>¶
九重猶記舊能文枕邉得句題屏疊馬上看山隔帽帬¶
終恨無勞縻廩粟夜窗聊䇿讀書勲¶
　　中夜聞大雷雨¶
雷車駕雨龍盡起電行半空如狂矢中原戰爭五十年¶
上帝震怒初一洗如今邊敵褫魂魄面縳軍門争請死¶
已聞三箭定天山何啻積甲齊熊耳㨗書馳騎奏行宫¶
近臣上壽天顔喜閤門明日催賀班雲集千官摩劎履¶
長安父老請移蹕願見六龍臨渭水從今身是太平人¶
<pb:KR4d0267_WYG_007-5a>¶
敢憚安西九千里¶
　　春殘¶
石鏡山前送落暉春殘囘首倍依依時平壯士無功老¶
鄉逺征人有夢歸苜蓿苗侵官道合蕪菁花入麥畦稀¶
倦逰自笑摧頺甚誰記飛鷹醉打圍¶
　　武擔東臺晚望¶
顦顇西窗已一翁登高意氣尚豪雄關河覇國興亡後¶
風月詩人醉醒中病起頓驚雙&KR0066;改春歸一掃萬花空¶
<pb:KR4d0267_WYG_007-5b>¶
欄邉徙倚君知否直到吳天目未窮¶
　　行武擔西南村落有感¶
騎馬悠然欲斷魂春愁滿眼與誰論市朝遷變歸蕪没¶
磵谷谺谺互吐吞一徑松楠遙見寺数家鷄犬自成村¶
最憐高冢臨官道細細煙莎遍焼痕(有大冢高数丈旁/又一冢差小莫知)¶
(何代人也俗/號太子基)¶
　　小飲房園¶
宦逰到處即忘家况得閒身管物華疎索故人縁病酒¶
<pb:KR4d0267_WYG_007-6a>¶
折除厚禄為㸔花泥新高棟初巢燕萍匝荒池已集蛙¶
斟酌人生要行樂燈前起舞落烏紗¶
　　飯昭覺寺抵暮乃歸¶
身墮黄塵每慨然攜兒蕭㪚亦前縁聊憑方外巾盂净¶
一洗人間匕箸羶静院春風傳浴鼓畫廊晩雨溼茶煙¶
濳光寮裏明窗下借我消搖過十年¶
　　自芳華楼過瑤林莊¶
春晩江邉草過腰雨餘楼下水平橋名花未落如相待¶
<pb:KR4d0267_WYG_007-6b>¶
佳客能來不費招欄角峭風羅袖薄栁隂斜日玉驄驕¶
此身醉死元關命敢笑聞鷄趂早朝¶
　　書懐¶
詩不能工浪得窮幾年衮衮㸔諸公摧頺已作驥伏櫪¶
留滯敢嫌船逆風消日劇棊疎竹下送春爛醉亂花中¶
倚楼㸔鏡俱癡絶贏取煙蓑伴釣翁¶
　　逰東郭趙氏園¶
清晨呼馬出馭吏請所之錦城浩如海我亦無與期有¶
<pb:KR4d0267_WYG_007-7a>¶
花即入門莫問主人誰下馬據胡床傲睨忘訶譏人言¶
白頭翁胡為尚兒癡老翁故不癡借花發吾詩詩句帶¶
花香東風不敢吹徘徊雙蛺蝶許汝鼻端知¶
　　卜居¶
歴盡人間行路難老來要覔数年閒供家米少因添鶴¶
買宅錢多為見山池靣紋生風細細花根土潤雨斑斑¶
借舂乞火依隣里剩釀村醪約往還¶
　　又¶
<pb:KR4d0267_WYG_007-7b>¶
南浮七澤弔沉湘西泝三巴掠夜郎自信前縁與人薄¶
每求寛地寄吾狂雪山水作中泠味蒙頂茶如正焙香¶
儻有把茅端可老不須辛苦念還鄉¶
　　馬上¶
春殘馬上意倀倀縱轡微吟過数坊緑樹成帷連藥市¶
清流如帶繞毬場城荒鼓角増悲壯苑廢雲煙尚莽蒼¶
堪笑年來向詩懶還家古錦只空囊¶
　　夜登江楼¶
<pb:KR4d0267_WYG_007-8a>¶
平生胸中無滯留曠然獨與造物逰天風駕我周㝢縣¶
夜半忽過江邉楼楼前茫茫天地濶萬頃月浸空江秋¶
雲階無塵鸞鶴舞玉笛裂石魚龍愁肺肝澄澈納灝氣¶
毛髪慘慄臨寒流世間囘首眞一夢誰能更念酬恩讎¶
　　書歎¶
早得虚名翰墨林謝歸忽已歳時侵春郊射雉朝盤馬¶
秋院焚香夜弄琴病酒閉門常兀兀哦詩袖手乆愔愔¶
浮沉不是忘經世後有仁人識此心¶
<pb:KR4d0267_WYG_007-8b>¶
　　三月一日府宴學射山¶
北出昇仙路少東據鞍自笑老從戎百年身世酣歌裏¶
千古功名感慨中天逺僅分山髣髴霧收初見日曈曨¶
横空我欲江湖去誰借泠然禦寇風¶
　　對酒¶
閑愁如飛雪入酒即消融好花如故人一笑盃自空流¶
鶯有情亦念我栁邉盡日啼春風長安不到十四載酒¶
徒往往成衰翁九環寳帶光照地不如留君雙頰紅¶
<pb:KR4d0267_WYG_007-9a>¶
　　題直舍壁¶
文書那得廢哦詩羞作羣兒了事癡付與後人評此老¶
一丘一壑過元規¶
　　逰圜覺乾明祥符三院至暮¶
成都再見春事殘雖名閒官實不閒門前車馬閙如市¶
案上文檄高於山有時投罅輙徑出略似齊客偷秦關¶
日斜僕夫已整駕顧景欲駐愁嘲訕豈知今朝有此樂¶
放浪一笑開衰顔抽身黄塵烏帽㡳得意翠木清泉間¶
<pb:KR4d0267_WYG_007-9b>¶
褰裳危磴窮犖确洗耳古澗聽淙潺豈惟頓覺宇宙廣¶
政爾一散腰脚頑似聞青城縹緲處待我歸綴仙官班¶
俊鷹解絛即萬里豈比倦翼方知還¶
　　逰合江園戲題¶
朱朱白白池臺間好風妍日開未殘我來覔醉苦草草¶
常恨不如花意閒山鷄飛起亂花落下上青林穿翠壑¶
世間動歩即有拘常恨不如禽意樂人言功名恐不免¶
我願徜徉娱歳晩熟計滛書理白魚何如縱獵牽黄犬¶
<pb:KR4d0267_WYG_007-10a>¶
成都四郊如砥平安得雙鞬馳出城鞚飛塵起望不見¶
從騎尋我鳴鶻聲¶
　　三月十六日作¶
石筍街西風景幽醉眠萬事付悠悠倦逰我已七年客¶
促駕春無三日留枝上蝶稀紅藥老舍中蠶起緑桑柔¶
功名墮甑誰能問羞作飢鷹夜掣韝¶
　　食薺¶
日日思歸飽蕨薇春來薺美忽忘歸傳誇眞欲嫌荼苦¶
<pb:KR4d0267_WYG_007-10b>¶
自笑何時得瓠肥¶
　　又¶
采采珍蔬不待畦中原正味壓蓴絲桃根擇葉無虚日¶
直到開花如雪時¶
　　又¶
小著鹽醯助滋味微加薑桂發精神風爐歙鉢窮家活¶
妙訣何曽肻授人¶
　　次韻范文淵¶
<pb:KR4d0267_WYG_007-11a>¶
簞瓢氣已壓膏梁不傍朱門味更長細㸔髙人忘寵辱¶
始知吾輩可憐傷巖扃勾漏新丹竈香火匡廬古道場¶
剩欲與君堅此約它年八十&KR0066;眉蒼(近有術者言/僕壽過八十)¶
　　題醉中所作草書巻後¶
胸中磊落藏五兵欲試無路空峥嶸酒為旗鼓筆刀槊¶
勢從天落銀河傾端溪石池濃作墨燭光相射飛縱横¶
須㬰收巻復把酒如見萬里煙塵清丈夫身在要有立¶
逆㓂運盡行當平何時夜出五原塞不聞人語聞鞭聲¶
<pb:KR4d0267_WYG_007-11b>¶
　　登子城新楼遍至西園池亭¶
狂夫無計奈狂何何况登臨逸興多千疊雪山連滴博¶
一支春水入摩訶吟餘騎省霜侵鬢釣罷𤣥眞雨滿蓑¶
逐冦榆關期尚逺不妨隨處得婆娑¶
　　小疾謝客¶
小疾深居不喚醫消搖更覺勝平時癡人未害㸔周易¶
名士眞須讀楚辭緑徑風斜花片片畫廊人静雨絲絲¶
晩來頓覺清羸甚自置篝爐煑粟糜¶
<pb:KR4d0267_WYG_007-12a>¶
　　歸耕¶
隨牒人間&KR0066;欲疎歸耕且復補東隅甑炊地碓新舂米¶
衣拆天吳舊繡圖有圃免煩官送菜叩門翻喜吏徴租¶
不愁問字無來客惟欠揚雄宅一區¶
　　聞孫巖老挂冠歎仰之餘輙賦長句¶
聖賢在世龍行天出處何至為物牽後人競作駒伏轅¶
未死奄奄如九泉郫孫公者山澤僊巉巖玉骨寒入肩¶
哦詩調苦亂嘒蟬燥墨瘦字醜不妍諸公好之挽使前¶
<pb:KR4d0267_WYG_007-12b>¶
六丁力盡山嶷然奏書告老不待年脱手徑上&KR2165;山巔¶
吾儕一官自糾纒俛首鞭箠不自憐强欲作詩誦公賢¶
事偉辭卑難竝傳¶
　　松驥行¶
驥行千里亦何得垂首伏櫪終自傷松閲千年棄澗壑¶
不如殺身扶明堂士生抱材願少試誓取燕趙歸君王¶
閉門高臥身欲老聞鷄相蹴涕数行正令吚嚶死牀簀¶
豈若横身當戰場半酣浩歌聲激烈車輪百轉盤愁腸¶
<pb:KR4d0267_WYG_007-13a>¶
　　遣興¶
鶴料無多又掃空今年眞是浣花翁放敎緑酒關身事¶
留得朱顔在鏡中挾彈園林芳徑雨投竿窗檻小溪風¶
癡頑自笑歸何日家在東吳更向東¶
　　野意¶
小東門外曵笻枝白葛烏紗自一竒閒客逍遥無吏責¶
茂隂清潤勝花時茶經每向僧窗讀菰米仍於野艇炊¶
便覺眼邉歸路近鏡湖禹廟見參差¶
<pb:KR4d0267_WYG_007-13b>¶
　　雨中登安福寺塔(俗謂之/黒塔)¶
平生喜登髙醉眼無疆界北顧極幽并東望誇海岱喟¶
然撫手歎從古幾成敗英雄如過鳥城郭但遺塊今朝¶
上黒墖千里曠無礙忽驚風霆掣坐覺天地晦急雨挾¶
龍腥溽暑為摧壊皇天念蟠鬱令我寄一快那知書生¶
狂自倚心眼大更思駐潼闗黄河㸔如帶¶
　　過野人家有感¶
縱轡江臯送夕暉誰家井臼映荆扉隔籬犬吠窺人過¶
<pb:KR4d0267_WYG_007-14a>¶
滿箔蠶飢待葉歸(吳人直謂/桑曰葉)世態十年㸔爛熟家山萬¶
里夢依稀躬耕本是英雄事老死南陽未必非¶
　　幽居晩興¶
借鉏劚藥喜微香汲井澆花趂晩涼胸次何曽横一物¶
尊前尚欲笑千場錦江秋雨芙蓉老笠澤春風杜若芳¶
歸去自佳留亦樂夢中何處是吾鄉¶
　　飯保福¶
簁雨雲低未放晴閉門作病憶閒行攝衣丈室參耆宿¶
<pb:KR4d0267_WYG_007-14b>¶
曵杖長廊喚弟兄飽飯即知吾事了免官初覺此身輕¶
歸來更欲誇妻子學煑雲堂芋糝羮¶
　　觀華嚴閣僧齋(閣下自四月初至七/月末日飯僧数千人)¶
拂劎當年氣吐虹喑嗚坐覺朔庭空早知壮志成癡絶¶
悔不藏名萬衲中¶
　　閑中偶題¶
楚澤巴山歳嵗忙今年睡足向禪房只知閒味如茶永¶
不放羇愁似草長架上漢書那復㸔牀頭周易亦相忘¶
<pb:KR4d0267_WYG_007-15a>¶
客來拈起清談麈且破西窗半篆香¶
　　又¶
乆矣雲衢歛羽翰退飛更覺一枝安七千里外新閒客¶
十五年前舊史官花㡳清歌春載酒江邉明月夜投竿¶
癡頑直為多更事莫怪胸懐扺死寛¶
　　病中戲書¶
五十忽過二流年消壯心避人便小疾移竹喜微隂洗¶
甕閑篘酒焚香静斵琴鏡中青鬢在切莫遣愁侵¶
<pb:KR4d0267_WYG_007-15b>¶
　　又¶
微疾餞餘災時須藥裹開禽驚杵聲去蜂認蜜香來閉¶
户知長日全生幸散材晩涼幽興動彊到竹邊囘¶
　　又¶
食筍動衰疾清羸逾兩旬藥囊隨臥起詩句雜吟呻架¶
足書籖蠧窗凝酒榼塵免從官乞假且喜是閒身¶
　　病起書懐¶
病骨支離紗帽寛孤臣萬里客江干位卑未敢忘憂國¶
<pb:KR4d0267_WYG_007-16a>¶
事定猶須待闔棺天地神靈扶廟社京華父老望和鑾¶
出師一表通今古夜半挑燈更細㸔¶
　　又¶
酒酣㸔劎凛生風身是天涯一秃翁捫蝨劇談空自許¶
聞鷄浩歎與誰同玉關歳晩無來使沙苑春生有去鴻¶
人壽定非金石永可令虚死蜀山中¶
　　寺楼月夜醉中戲作¶
素璧徐升天宇閑連峰積雪蒼茫間楼臺是處可見月¶
<pb:KR4d0267_WYG_007-16b>¶
無此巉巉羣玉山¶
　　又¶
水精盞映碧琳腴月下泠泠㸔似無此酒定從何處得¶
判知不是文君壚¶
　　又¶
海山縹緲玉眞妃貪㸔氷輪不肻歸楼上三更風露冷¶
旋圍歩障換羅衣¶
　　晩過五門¶
<pb:KR4d0267_WYG_007-17a>¶
五門路四月乳鴉啼緑樹閒逰但喜日初長薄暑始知¶
春已去楼頭風高舞雙旗畵角聲中日還暮馬蹄特特¶
無斷時老盡行人路如故¶
　　躬耕¶
莫笑躬耕老蜀山也勝菜把仰園官喚囘癡夢塵機息¶
空盡閒愁酒地寛無復短衣隨李廣但思微雨過蘓端¶
十年世事茫如海輸與閒人静處㸔¶
　　晩興¶
<pb:KR4d0267_WYG_007-17b>¶
老病愁趨畵㦸門天教高臥浣花村山林獨往雜屠釣¶
世界皆空誰怨恩(禪祕要經言觀空之法自一城一/國一世界至三千大千世界皆空)千¶
巻蠧書忘歳月一尊濁酒信乾坤興來倚杖清江上斷¶
角踈鐘正歛昏¶
　　夏夜大醉醒後有感¶
少時酒隐東海濵結交盡是英豪人龍泉三尺動牛斗¶
陰符一編役鬼神客逰山南夜望氣頗謂王師當入秦¶
欲傾天上河漢水盡洗關中戰士塵那知一旦事大繆¶
<pb:KR4d0267_WYG_007-18a>¶
騎驢劎閣霜毛新却將覆氊草檄手小詩㸃綴西州春¶
素心雖願老巖壑大義未敢忘君臣鷄鳴酒解不成寐¶
起坐肝膽空輪囷¶
　　合江夜宴歸馬上作¶
零露中宵溼緑苔江郊縱飲亦荒哉引盃快似黄河瀉¶
落筆聲如白雨來纎指醉聽筝柱促長檠時㸔燭花摧¶
頭顱自揣應虚死馬上長歌寄此哀¶
　　齋居書事¶
<pb:KR4d0267_WYG_007-18b>¶
慵養金丹換鬢鬚微霜正要稱清癯平生風露充蟬腹¶
到處雲山寄鶴軀道室焚香勤守白虚窗㸃易静研朱¶
自知世事難諧偶不待幽人夜見呼¶
　　午夢¶
苦爱幽窗午夢長此中與世暫相忘華山處士如容見¶
不覔仙方覓睡方¶
　　江瀆池納涼¶
雨過荒池藻荇香月明如水浸胡牀天公作意憐羇客¶
<pb:KR4d0267_WYG_007-19a>¶
乞與今年一夏涼¶
　　晩歩¶
屏居無俗事薄暮行溪園斷續風蟬噪俯仰露葉飜月¶
出照西壁參差見簷痕新沐嬾不櫛清冷入髪根臨流¶
揮羽扇對月傾芳尊寄謝南昌尉何必隐市門¶
　　姚將軍靖康初以戰敗亡命建炎中下詔求之不¶
　　可得後五十年乃從吕洞賔劉高尚往來名山有¶
　　見之者予感其事作詩寄題青城山上清宫壁間¶
<pb:KR4d0267_WYG_007-19b>¶
　　將軍儻見之乎¶
造物困豪傑意將使有為功名未足言或作出世資姚¶
公勇冠軍百戰起西陲天方覆中原殆非一木支脱身¶
五十年世人識公誰但驚山澤間有此熊豹姿我亦志¶
方外白頭未逢師年來幸廢放儻遂與世辭從公逰五¶
嶽稽首餐靈芝金骨換緑髓欻然松杪飛¶
　　客自鳯州來言岐雍間事悵然有感¶
表裏山河古帝京一時力盡固當平千門未報甘泉火¶
<pb:KR4d0267_WYG_007-20a>¶
萬耦方觀渭上耕前日已傳天狗墮(去年十一月天狗/墮長安聲甚大)¶
今年寕許佛貍生㑹須一洗儒酸態獵罷南山夜下營¶
　　席上作¶
緑波畫槳浣花船清簟疎簾角黍筵一幅葛巾林下客¶
百壺春酒飲中仙散懐絲管繁華地寄傲江湖浩蕩天¶
浮世升沉何足計丹成碧落珥貂蟬(青城山中有孫太/古畫碧落侍中范)¶
(長生舉手整/貂蟬像特妙)¶
　　水亭偶題¶
<pb:KR4d0267_WYG_007-20b>¶
涼榭閒拈玉笛吹十年疎放負明時溝中木斷誰曾問¶
空裏蓬征自不知金井梧桐生晝寂緑池蘋藻弄風漪¶
人生行樂從來事此理何須更細推¶
　　避暑江上¶
苦熱厭城市初夜臨江湍風從西山來頗帶積雪寒堰¶
聲静尤壯噴薄如急灘頓逺車馬喧更覺衣裳單斷岸¶
吐缺月恨不三更㸔且隨螢火歸城扉欲横關¶
　　夏白紵(并序/)¶
<pb:KR4d0267_WYG_007-21a>¶
　　　古有四時白紵亦有止作一時者丙申五月在¶
　　　成都烈暑可畏戲作夏白紵二首¶
雲母屏薄望如空水精簾疎不礙風羙人獨立何所似¶
白玉芙蕖秋水中素綃細織氷蠶&KR0513;清寒不受人間暑¶
晩來浴罷緑窗閑自把新詩教鸚鵡¶
　　又¶
翔鸞矯矯離風塵眼明見此絶代人紗窗弄筆消永日¶
臨得黄庭新逼眞飛楼縹緲今何夕月與玉人同一色¶
<pb:KR4d0267_WYG_007-21b>¶
下簾不為九霄寒自要玲瓏㸔團璧¶
　　乆旱忽大雨涼甚小飲醉眠覺而有作¶
暑雨蕭蕭滴夜長曉窗探借九秋涼金荷淺酌閒傳酒¶
銀葉無煙静炷香舒雁且為賖死計鳴鳩便欲䇿勲忙¶
散人亦未全無事枕籍琴書滿一牀¶
　　明日開霽益涼復得長句¶
睡起東窗照眼明朝陽爛漫作新晴已聞雨斷空階滴¶
更覺風從細葛生蛺蝶飛來停酒榼石榴飄落糝棋枰¶
<pb:KR4d0267_WYG_007-22a>¶
四時好處閒方覺不枉今年住錦城¶
　　夜讀東京記¶
海東小冦辜覆冒敢據神州竊名號幅員萬里宋乾坤¶
五十一年讎未報煌煌藝祖中天業東都實宅神明隩¶
即今邊敵居宫殿安得旄頭下除掃寳玉大弓乆不獲¶
臣子義敢忘巨盗景靈太廟威神在北鄉慟哭猶可告¶
壯士方當棄軀命書生詎忍開和好孤臣白首困西南¶
有志不伸空自悼¶
<pb:KR4d0267_WYG_007-22b>¶
　　感事¶
青&KR0066;當時映緑衣堯功曽預記巍巍𤣥都春老人何在¶
華表天高鶴未歸流輩凋疎情話少年光遲暮壯心違¶
倚楼不用悲身世倦鷁無風亦退飛¶
　　書歎¶
三代藏寳器世守參河圖埋湮則已矣可使列市區文¶
章有廢興盖與治亂符慶歴嘉祐間和氣扇大鑪数公¶
實主盟渾灝配典謨開闢始歐王菑畬逮曾蘓大駕初¶
<pb:KR4d0267_WYG_007-23a>¶
渡江中原皆荒蕪吾猶及故老清夜陪坐隅論文有脉¶
絡千古著不誣俯仰四十年緑髪霜蓬枯孤生尊所聞¶
秉節不敢渝乆幽士固有速售理則無世方亂珉玉吾¶
其老江湖¶
　　睡起¶
睡味清酣鼻息輕碧㡡文簟喜涼生片雲過處失簾影¶
急雨來時聞瓦聲邊敵尚憑三輔險散闗未下九天兵¶
白頭漫倚詩豪在手掣鯨魚意未平¶
<pb:KR4d0267_WYG_007-23b>¶
　　飯罷碾茶戲書¶
江風吹雨暗衡門手碾新茶破睡昏小餅戲龍供玉食¶
今年也到浣花村¶
　　夢逰山水竒麗處有古宫觀云雲臺觀也¶
神逰忽到雲臺宫太華彩翠明秋空曲廊下闞白蓮沼¶
小閣正對青蘿峰林間突兀見古碣雲外縹緲聞疎鐘¶
褐衣紗帽瘦如削遺像恐是希夷翁窮搜未遍忽驚覺¶
半窗朝日初曈曨却思巉然五千仞可使常墮戰塵中¶
<pb:KR4d0267_WYG_007-24a>¶
小臣昧死露肝鬲願扈鑾駕臨崤潼何當眞過此山下¶
百尺嫋嫋龍旗風¶
　　月下醉題¶
黄鵠飛鳴未免飢此身自笑欲何之閉門種菜英雄老¶
彈鋏思魚富貴遲生擬入山隨李廣死當穿冢近要離¶
一樽彊醉南楼月感慨長吟恐過悲¶
　　野外劇飲示坐中¶
悲歌流涕遣誰聽酒隐人間已半生但恨見疑非節俠¶
<pb:KR4d0267_WYG_007-24b>¶
豈忘小忍就功名江湖舟楫行安在燕趙風塵乆未平¶
飲罷别君擕劎起試横雲海剪長鯨¶
　　與青城道人飲酒作¶
君不見太傅晩歳具海舟歸欲極意東山逰翰林偶脱¶
夜郎讁大醉賦詩黄鶴楼兩公窮達何足道同是逸氣¶
横清秋我無一事行萬里青山白雲聊散愁有酒不換¶
西涼州無酒不典鷫鸘裘不作王猛傲晲坐捫蝨不作¶
寗戚悲歌起飯牛五雲覆鼎金丹熟笙鶴飄然戲十洲¶
<pb:KR4d0267_WYG_007-25a>¶
　　銅壺閣望月¶
銅壺閣上㸔明月身在千尋白銀闕十年肺渇今夕平¶
皓然胷次堆氷雪恨無僊掌出雲表更取墜露和玉屑¶
夜䦨三歎下危梯明日人間火雲熱¶
　　連日得雨涼甚有作¶
九淵龍起跨蒼茫聊為西州洗亢陽曉㸔空濛知歳稔¶
夜聞㸃滴覺心涼紗㡡不下蚊蠅静焙火微温書畫香¶
睡足何須雲夢澤如雷鼻息撼隣墻¶
<pb:KR4d0267_WYG_007-25b>¶
　　待青城道人不至¶
我亦從來薄世縁偶然采藥到西川慵追萬里騎鯨客¶
且伴千年化鶴僊金鼎養丹暾海日玉壺取酒醉江天¶
朝來坐待方平乆讀盡黄庭内外篇¶
　　劎客行¶
我友劎俠非常人袖中青虵生細鱗騰空頃刻已千里¶
手决風雲驚鬼神荆軻專諸何足数中夜入燕特起舞¶
一身獨報萬國讎歸告昌陵淚如雨¶
<pb:KR4d0267_WYG_007-26a>¶
　　夜宴即席作¶
宣華輦路牧牛羊摩訶龍池草茫茫宫殿犂盡餘繚牆¶
南風逺吹禾黍香草間白骨横秋霜何由喚起釂一觴¶
癡人走死聲利場我獨感此惜流光蘋花開時風榭涼¶
美人縹緲如鸞翔堯年舜日樂未央非子之故為誰狂¶
　　宿沱江彌勒院¶
雨足陂塘溢庭空草樹荒衰年愁客路野寺憩衣囊蛙¶
吹喧孤枕蚊雷動四廊青燈照無寐寂寞数更長¶
<pb:KR4d0267_WYG_007-26b>¶
　　學射道中感事¶
學射山前宿雨收籃輿咿軋自生愁得閑何惜傾家醸¶
漸老眞須秉燭逰道廢尚書猶乞米時來挍尉亦封侯¶
自憐白首能豪在車轍何因遍九州¶
　　逰學射觀次壁間詩韻¶
走遍人間鬢尚青爾來樂事滿餘齡傍潭秋爽鉏甘菊¶
登嶽春暄采茯苓閒倚松蘿論劎術静臨窗几勘丹經¶
嚴光本是逃名者安用天文動客星¶
<pb:KR4d0267_WYG_007-27a>¶
　　昇僊橋遇風雨大至憩小店¶
觸熱眞疑墮火灰雨如飛鏃亦佳哉空江魚鼈從龍起¶
平野雷霆擁馬來正怪横吹屋茅盡俄聞下擊澗松摧¶
晩來日漏風猶急臥㸔柴扉闔復開¶
　　龍挂¶
成都六月天大風發屋動地聲勢雄黒雲崔嵬行風中¶
凛如鬼神寒虚空霹靂迸火射地紅上帝有命起伏龍¶
龍尾不巻曵天東壯哉雨㸃車軸同山摧江溢路不通¶
<pb:KR4d0267_WYG_007-27b>¶
連根拔出千尺松未言為人作年豐偉觀一洗芥蔕胸¶
　　芳華楼夜宴¶
射虎將軍老不侯尚能豪縱醉江楼笙歌雜沓娱清夜¶
風露高寒接素秋少日壯心輕玉塞暮年幽夢墮滄洲¶
人間清絶沅湘路常笑靈均作許愁¶
　　遣興¶
老子從來薄宦情不辭落魄錦官城生前猶著幾兩屐¶
身後更須千載名楼外雪山森曉色井邉風葉戰秋聲¶
<pb:KR4d0267_WYG_007-28a>¶
一尊尚有臨卭酒却為無憂得細傾(卭州宇文吏/部餉酒絶佳)¶
　　六月九日夜歩月至朝眞觀¶
朝斗眞人有舊祠追涼老子曳笻枝從來歩月難為客¶
此夕聽琴合有詩竹院沉沉聞漏永玉繩耿耿㸔星移¶
慇懃更作重來約迨及氷輪未缺時¶
　　十日夜月中馬上作¶
身逰碧海跨鯨魚心似寒氷貯玉壺衣溼三更清露墜¶
眼明萬里片雲無横空孤鶴曽相識散髪飛仙定可呼¶
<pb:KR4d0267_WYG_007-28b>¶
老向人間無復意逝將從此謁清都¶
　　百歳¶
百歳紛紛易白頭一年鼎鼎又清秋壯心空似驥伏櫪¶
病骨敢懐狐首丘屠釣論交成酒隐山林高臥得天逰¶
莫悲晩節功名誤即死猶堪贈醉侯¶
　　獨飲醉臥比覺已夜半矣戲作此詩¶
澤畔元非慕獨醒散人一飲費經營也知世少蘓司業¶
安得官如阮歩兵醉著面顔驚少壯澆餘胷次失峥嶸¶
<pb:KR4d0267_WYG_007-29a>¶
更闌莫厭殘燈火臥聽空廊絡緯聲¶
　　䝉恩奉祠桐栢¶
少年曽綴紫宸班晩落危途九折艱罪大初聞收郡印¶
恩寛俄許領家山羈鴻但自思煙渚病驥寕容著帝關¶
囘首觚稜渺何處從今常寄夢魂間¶
　　和范待制月夜有感¶
榆枋正復異鵬飛等是垂頭受&KR0919;鞿坐客笑談嘲逺志¶
故人書札寄當歸醉思蓴菜黏篙&KR0632;饞憶鱸魚墜釣肥¶
<pb:KR4d0267_WYG_007-29b>¶
誰遣貴人同此感夜來風月夢苔磯¶
　　和范待制秋興¶
䇿䇿桐飄已半空啼螿漸覺近房櫳一生不作牛衣泣¶
萬事從渠馬耳風名姓已甘黄紙外光隂全付緑尊中¶
門前剥啄誰相覔賀我今年號放翁¶
　　又¶
睡臉餘痕印枕紋秋衾微潤覆爐熏井桐搖落先霜盡¶
衣杵凄涼帶月聞佛屋紗燈明小像經奩魚蠧蝕眞文¶
<pb:KR4d0267_WYG_007-30a>¶
身如病驥惟思臥誰許能空萬馬羣¶
　　又¶
山澤沉𡨕氣尚豪&KR0066;絲未遽歎蕭騷已忘海運鯤鵬化¶
那計風微燕雀高萬里客魂迷楚峽五更歸夢隔胥濤¶
故知有酒當勤醉自古寕聞死可逃¶
　　和范待制秋日書懐二首游自七月病起蔬食止¶
　　酒故詩中及之¶
閒窗貝葉對旁行不覺城笳報夕陽嗜酒歩兵猶未達¶
<pb:KR4d0267_WYG_007-30b>¶
拂衣司諌亦成忙室無摩詰持花女囊有婆娑等價香¶
欲與衆生共安隐秋來夢不到鱸鄉(陳文惠公松江詩/云西風斜日鱸魚)¶
(鄉傳本或誤作香/字張文潛嘗辨之)¶
　　又¶
故人無字寄相思敢向窮途怨不知老病已全惟欠死¶
貪嗔&KR2198;斷尚餘癡数莖雪鬢江湖逺九轉金丹日月遲¶
畬粟山苗俱可飽明年東去隐峨眉¶
　劎南詩稾巻七¶
