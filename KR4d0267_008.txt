# -*- mode: mandoku-view; -*-
#+TITLE: 劍南詩藁
#+DATE: 2015-08-25 00:01:52.716710
#+PROPERTY: ID KR4d0267
#+PROPERTY: BASEEDITION WYG    
#+PROPERTY: JUAN 卷八
<pb:KR4d0267_WYG_008-1a>¶
欽定四庫全書¶
　劎南詩稾巻八¶
　　　　　　　　　　　　　宋　陸游　撰¶
　　逰學射山遇景道人¶
肩輿適青郊飛屐登翠麓餘霜未泫瓦晨日初掛木推¶
門覔黄冠避客似犇鹿雖無與晤言清坐意亦足豈知¶
逢此士曠度超世俗欣然同一笑齒頬粲冰玉探囊贈¶
竒草甘香勝芎菊試臨清鏡照衰顔森已緑出門恣幽¶
<pb:KR4d0267_WYG_008-1b>¶
討老仙有遺躅丹竈雖已空藥丸遍山谷嗟予迫遲暮¶
冠盖厭追逐結茅逺人境此計亦已熟若人眞我友玉¶
字當共讀客來不知處鷄犬望雲屋¶
　　城東醉歸深夜復呼酒作此詩¶
冬夜走馬城東囘追風逐電何雄哉五門鼓動燈火閙¶
意氣忽覺如章臺歸來脱靴靴滿霜月明如水浸野堂¶
梅花滿手不可負催熾獸炭傳清觴書生所懐未易料¶
㑹與君王掃燕趙只愁漸老不禁寒臥載輜車君勿笑¶
<pb:KR4d0267_WYG_008-2a>¶
　　融州寄松紋劎¶
十年學劎勇成癖騰身一上三千尺術成欲試酒半酣¶
直躡丹梯削青壁青壁一削平無蹤浩歌却過蓮花峰¶
世人仰視那得測但怪雪刃飛秋空老敵畏誅奉約束¶
假息漁陽連上谷願聞下詔遣材官恥作腐儒長碌碌¶
　　歳晩¶
歳晩城隅車馬稀偷閒聊得掩荆扉征蓬滿野風霜苦¶
多稼連雲雁鶩肥報國有心空自信結茅無地竟安歸¶
<pb:KR4d0267_WYG_008-2b>¶
浣花道上人誰識華表千年老令威¶
　　玉京行(觀煉/丹作)¶
玉京清都奉紫皇赤明開皇刧茫茫有路坦如馳康莊¶
惜哉背之趨死鄉綘陵朱兒朝吐光森然箭鏃攅玉牀¶
潔齋山棲祓不祥朝餐夕食芝术香縹囊蘂笈出祕方¶
日精月華鍊隂陽爐開沐浴時日良清夜玉杵聞琳¶
房服之刀圭換肝腸三十六帝參翺翔下視一笑争奪¶
塲纍纍枯冢壓北邙¶
<pb:KR4d0267_WYG_008-3a>¶
　　歩出萬里橋門至江上¶
乆坐意不懌掩巻聊出逰一笻吾事足安用車與騶浮¶
生了無根両踵蹋百州常憶航巨海銀山巻濤頭一日¶
新雨霽微茫見流求(在福州泛海東/望見流求國)西行亦足快縱獵¶
南山秋騰身刺猛虎至今血濺裘命薄每自笑校尉略¶
已侯短劎隐市塵浩歌醉江楼頗疑屠博中可與共竒¶
謀丈夫等一死滅賊報國讎徙倚萬里橋寒日墮前洲¶
　　晩歩¶
<pb:KR4d0267_WYG_008-3b>¶
院荒有古意僧少無人聲徘徊楠隂下賞此落日明著¶
書亦何急寂寞身後名今年復止酒歌舞陳空觥不如¶
且消搖出門隨意行㸔竹入廢園望江上高城纎纎素¶
月出靄靄蒼烟横此夕當復竒緱山吹玉笙¶
　　数日寒頓減頗有春意感懐賦短歌¶
微隂寒不力破臘春暗動林梢報梅白水際聞鳥哢羈¶
鴻漸整翮一一勞目送應憐飛蓬客猶作浣花夢平生江¶
淮間裘馬事豪縱豈知老畏死齋鉢受蔬供忍饞每自¶
<pb:KR4d0267_WYG_008-4a>¶
笑小飲未敢痛何以慰寂寥臥聽壓春甕¶
　　春愁¶
春愁茫茫塞天地我行未到愁先至滿眼如雲忽復生¶
尋人似瘧何由避客來勸我飛觥籌我笑謂客君罷休¶
醉自醉倒愁自愁愁與酒如風馬牛¶
　　歳暮感懐¶
征塵十載暗戎衣虚負名山采藥期少日覆氊曽草檄¶
即今横槊尚能詩昏昏殺氣秋登隴颯颯飛霜夜出師¶
<pb:KR4d0267_WYG_008-4b>¶
㑹有英豪能共此鏡中未用歎吾衰¶
　　梅花¶
氷崖雪谷木未芽造物破荒開此花神全形枯近有道¶
意莊色正知無衺髙堅政要飽憂患放棄何遽愁荒遐¶
移根上苑亦過計竹籬茅屋眞吾家平生自嫌亦自許¶
妙處可識不可誇金樽翠杓未免俗篝火為試江南茶¶
　　寺居夙興¶
閒居無一事睡少自夙興空庭翠霧合高樹紅日昇曳¶
<pb:KR4d0267_WYG_008-5a>¶
杖遶四廊悄然不逢僧厨煙俄漠漠魚鼓亦登登晨粥¶
香滿堂粱肉坐可憎匡山在何許吾将買行縢¶
　　萬里橋江上習射¶
坡隴如濤東北傾胡牀㸔射及春晴風和漸減雕弓力¶
野逈遙聞羽箭聲天上攙搶端可落草間狐兎不須驚¶
丈夫未死誰能料一笴他年下百城¶
　　闗山月¶
和戎詔下十五年將軍不戰空臨邉朱門沉沉按歌舞¶
<pb:KR4d0267_WYG_008-5b>¶
廐馬肥死弓斷弦戍楼刁斗催落月三十從軍今白髪¶
笛裏誰知壯士心沙頭空照征人骨中原干戈古亦聞¶
豈有逆冦傳子孫遺民忍死望恢復幾處今宵垂淚痕¶
　　出塞曲¶
佩刀一刺山為開壯士大呼城為摧三軍甲馬不知数¶
但見動地銀山來長戈逐虎祁連北馬前曵來血丹臆¶
却囘射雁鴨緑江箭飛雁起連雲黒清泉茂草下程時¶
野帳牛酒争淋漓不學京都貴公子唾壺麈尾事兒¶
<pb:KR4d0267_WYG_008-6a>¶
嬉¶
　　秋晚登城北門¶
幅巾藜杖北城頭巻地西風滿眼愁一㸃烽傳散闗信¶
兩行雁帶杜陵秋山河興廢供搔首身世安危入倚樓¶
横槊賦詩非復昔夢魂猶繞古梁州¶
　　讀書¶
面骨峥嶸鬢欲疎退藏只合臥蝸廬自嫌尚有人間意¶
射雉歸來夜讀書¶
<pb:KR4d0267_WYG_008-6b>¶
　　又¶
歸老寕無五畆園讀書本意在元元燈前目力雖非昔¶
猶課蠅頭二萬言(時方讀小/本通鑑)¶
　　晩過保福¶
堂静僧閒普請疎爐紅氊暖放參餘蓮花池上容投社¶
椰子身中悔著書茶試趙坡如潑乳芋來犀浦可專車¶
放翁一飽眞無事擬伴園頭日把鉏¶
　　偶過浣花感舊逰戲作¶
<pb:KR4d0267_WYG_008-7a>¶
憶昔初為錦城客醉騎駿馬桃花色玉人擕手上江楼¶
一笑鈎簾賞微雪寳釵換酒忽徑去三日楼中香未滅¶
市人不識呼酒仙異事驚傳一城説至今西壁餘小草¶
過眼年光如電掣正月錦江春水生花枝缺處小舟横¶
閒倚胡牀吹玉笛東風十里斷腸聲¶
　　夜讀唐諸人詩多賦烽火者因記在山南時登城¶
　　觀塞上傳烽追賦一首¶
我昔逰梁州軍中方罷戰登城㸔烽火川迥風裂面青¶
<pb:KR4d0267_WYG_008-7b>¶
熒竝駱谷隐翳連鄠縣月黒望愈明雨急滅復見初疑¶
雲罅星又似山際電豈無酒滿尊對此不能嚥低頭媿¶
虎韔零落白羽箭何時復闗中却照甘泉殿¶
　　平明出小東門觀梅¶
知心多别離慰眼易零落東風吹梅花爛漫照城郭晴¶
日千堆雪偏宜馬上㸔逢迎無幾日不惜犯春寒明年¶
花發時我在両京道花香固無盡我亦未遽老脱帽髪¶
如漆㸔花心未灰平戎那得妨持酒㑹有詩傳劎外來¶
<pb:KR4d0267_WYG_008-8a>¶
　　寺居睡覺¶
虚窗寂寂夜三更燈歛殘光避月明老嬾只貪春睡羙¶
媿聞童子誦經聲¶
　　又¶
心地安平曉夢長忽聞魚鼓動修廊披衣起意清羸甚¶
想像雲堂缹粥香(僧雜菜餌之屬/作粥名缹粥)¶
　　楼上醉書¶
丈夫不虚生世間本意滅敵收河山豈知蹭蹬不稱意¶
<pb:KR4d0267_WYG_008-8b>¶
八年梁益凋朱顔三更撫枕忽大叫夢中奪得松亭闗¶
中原機㑹嘆屡失明日茵席留餘澘益州官楼酒如海¶
我來解旗論日買酒酣博簺為歡娱信手梟盧喝成采¶
牛背爛爛電目光狂殺自謂元非狂故都九廟臣敢忘¶
祖宗神靈在帝旁¶
　　醉題¶
裘馬清狂錦水濵最繁華地作閒人金壺投箭消長日¶
翠袖傳盃領好春幽鳥語隨歌處拍落花鋪作舞時茵¶
<pb:KR4d0267_WYG_008-9a>¶
悠然自適君知否身與浮名若箇親¶
　　初春出逰¶
春風初來滿刀州江水照人如潑油犢車芳草南陌頭¶
家家傾貲事遨逰萬里橋西繫黄騮為君一登散花楼¶
半年長齋廢觥籌興來忽典千金裘小桃婀娜弄芳柔¶
紅蘭茁芽滿春洲壚邉女兒不解愁鬭草纔罷還藏鈎¶
可憐世人自拘囚盎中乾坤舞蜉蝣百年苦短去日遒¶
問君安用萬户侯¶
<pb:KR4d0267_WYG_008-9b>¶
　　芳華楼夜飲¶
春風射雉苑城旁走馬還來入醉鄉夜暖酒波揺燭焰¶
舞囘粧粉鑠花光浮生一笑常難必此樂它年未易㤀¶
莫作五陵豪俠㸔奚奴歸路有詩囊¶
　　又¶
結客追逰亦樂哉城南城北古池臺香生赭汗連錢馬¶
光溢金舩撥雪醅難覓長繩縻日住且憑羯鼓喚花開¶
一春政使渾無事醉到清明得幾囘¶
<pb:KR4d0267_WYG_008-10a>¶
　　東門外遍歴諸園及僧院觀逰人之盛¶
馬上哦詩畫醉鞭東城南陌去翩翩微風蹙水魚鱗浪¶
薄日烘雲卵色天隔屋鳩鳴閒院落争門花簇小輜軿¶
病來乆已疎杯酌春物撩人又破禪¶
　　城東馬上作¶
古寺名園處處行翩然南陌復東城手柔弓燥獵徒喜¶
耳熱酒酣詩興生月似有情迎馬見鶯如相識向人鳴¶
摩挲病眼還三嘆猶擬中原㸔太平¶
<pb:KR4d0267_WYG_008-10b>¶
　　又¶
割鮮藉草醉春醪仰㸔鳴髇百尺髙杜老何妨希稷禹¶
孔明本自陋袁曹邉頭挿羽無傳檄篋裏盤鵰有舊袍¶
寄語長安衆年少妓圍不似獵圍豪¶
　　丁酉上元¶
突兀毬場錦繡峯逰人士女擁千重月離雲海飛金鏡¶
燈射氷簾掣火龍信馬隨車紛醉俠賣薪買酒到耕農¶
今年自笑眞衰矣但覺憑鞍睡思濃¶
<pb:KR4d0267_WYG_008-11a>¶
　　又¶
鼓吹連天沸五門燈山萬炬動黄昏羙人與月正同色¶
客子折梅空斷魂寳馬暗塵思輦路釣舩孤火夢江村¶
古來漫道新知樂此意何由可共論¶
　　又¶
放翁也入少年場一笑燈前未歇狂翠袖成圍欺月冷¶
氊車争道覺塵香蠻酥㸃綴春風早楚餌留連夜漏長¶
結騎莫辭侵曉色昔人萬里㸔西涼¶
<pb:KR4d0267_WYG_008-11b>¶
　　後陵永慶院在大西門外不及一里盖王建墓也¶
　　有二石幢猶當時物又有太后墓琢石為人馬甚¶
　　偉¶
陵闕凄涼俯舊邦恨流衮衮似江長穿殘已歎金鳬盡¶
缺落空餘石馬雙攫飯飢烏占寺鼓避人飛鼠上經幢¶
阿和乳臭崇韜耄堪笑昏童束手䧏¶
　　小飲趙園¶
少年結騎厭追歡漸老方知一笑難邂逅偶能成午醉¶
<pb:KR4d0267_WYG_008-12a>¶
登臨末覺怕春寒高林横靄丹青幅亂蝶争花錦繡團¶
滿眼風光索彈壓酒盃須似蜀江寛¶
　　和范舍人書懐¶
歳月如犇不可遮即今楊栁已藏鴉客中常欠尊中酒¶
馬上時㸔檐上花末路凄涼老巴蜀少年豪舉動京華¶
天魔乆矣先成佛多病維摩尚在家¶
　　和范舍人病後二詩末章兼呈張正字¶
放衙元不為春酲澹蕩江天氣未清欲賞園花先夢到¶
<pb:KR4d0267_WYG_008-12b>¶
忽聞簷雨定心驚香雲不動熏籠暖蠟淚成堆斗帳明¶
闗隴宿兵邊末靖祝公垂意在尊生¶
　　又¶
士生不及慶歴初下方元祐當勿疎請㸔蛟龍得雲雨¶
豈比鳥雀馴階除舍人起視北門草學士歸著東觀書¶
劎外老農亦吐氣醸酒畦花常晏如¶
　　江路見杏花¶
我行浣花村紅杏紅於染数樹照南坡一林藏北崦雖¶
<pb:KR4d0267_WYG_008-13a>¶
慙嶺梅高繁麗豈易貶雨絲飛復止雲葉低未歛似嫌¶
風日緊䕶此燕脂㸃身閑得縱觀無語吾所歉¶
　　夜聞雨聲¶
高簷夜雨瀉淋浪起擁寒衾旋炷香春事豈堪頻破壊¶
客愁不可復禁當長缾磊落輸郫醸輕騎聮翩報海棠¶
著意物華君莫笑世間得䘮更茫茫¶
　　海棠¶
十里迢迢望碧鷄一城晴雨不曾齊今朝未得平安報¶
<pb:KR4d0267_WYG_008-13b>¶
便恐飛紅已作泥¶
　　又¶
蜀地名花擅古今一枝氣可壓千林譏彈更到無香處¶
常恨人言太刻深¶
　　張園海棠¶
洛陽春信乆不通姚魏開落戰塵中揚州千葉昔曽見¶
已歎造化無餘功西來始見海棠盛成都第一推燕宮¶
池臺掃除凡木盡天地眩轉花光紅慶雲墮空不飛去¶
<pb:KR4d0267_WYG_008-14a>¶
時有綘雪縈微風蜂蝶成團出無路我亦狂走迷西東¶
此園低樹猶三丈錦繡却在青天上不須更著刀尺裁¶
乞與齊奴開歩障¶
　　登劎南西川門感懐¶
自古高楼傷客情更堪萬里望吳京故人不見暮雲合¶
客子欲歸春水生瘴癘連年須藥石退藏無地著柴荆¶
諸公勉畫平戎䇿投老深思㸔太平¶
　　和范舍人永康青城道中作¶
<pb:KR4d0267_WYG_008-14b>¶
風驅雨壓無浮埃驂驔千騎東方來勝逰公自輩王謝¶
浄社我亦追宗雷&KR2165;山楼上一徙倚如地始闢天初開¶
廓然眼界三萬里山一螘垤水一杯世間幻妄幾變滅¶
正自不滿吾曹咍丈夫本願布衣老達士詎畏蒼顔催¶
君㸔神君歳食羊四萬處處棄骨高成堆西山老翁飽松¶
麨造物賦予何遼哉¶
　　宿上清宫¶
永夜寥寥憩上清下聽萬壑度松聲星辰頓覺去人近¶
<pb:KR4d0267_WYG_008-15a>¶
風雨何曾敗月明(是夕山下風雨/絶頂月明達曉)早歳文辭妨至道中¶
年憂患博虚名一菴倘許西峰住常就巢仙問養生(上/官)¶
(道人巢/居山中)¶
　　登上清小閣¶
楼觀參差倚晚晴偶然信脚得閒行欲求靈藥換凡骨¶
先挽天河洗俗情雲作玉峰時特起山如翠浪盡東傾¶
何因從此横空去笙鶴飄然過洛城¶
　　小憩長生觀飯已遂行¶
<pb:KR4d0267_WYG_008-15b>¶
清絶長生觀再逰疑後身人間空石劫物外自壺春道¶
士青精飯先生烏角巾囘頭増悵望倦馬撲征塵¶
　　新津小宴之明日欲逰修覺寺以雨不果呈范舍¶
　　人¶
風雨長亭話别離忍㸔清涙濕燕脂酒光搖蕩歌雲暖¶
不似西楼夜宴時¶
　　又¶
新津渡頭舩欲開山亭凖擬把離盃不如意事十八九¶
<pb:KR4d0267_WYG_008-16a>¶
正用此時風雨來¶
　　眉州驛舍睡起¶
平生百無能一嬾每自喜胡為八年間逐食走萬里身¶
如盤永轉心似爐丹死事君未免媿富貴不如已雨餘¶
古驛涼晝寐無錯履澹然得高臥睡思極清羙心平了¶
無夢驚魘何自起尚嫌漆園蝶肻作南柯螘斜陽生木¶
影龍蛇滿窗紙煎茶倘已熟一笑問童子¶
　　送范舍人還朝¶
<pb:KR4d0267_WYG_008-16b>¶
平生嗜酒不為味聊欲醉中遺萬事酒醒客散獨悽然¶
枕上屡揮憂國涙君如高光那可負東都兒童作羌語¶
常時念此氣生癭况送公歸覲明主皇天震怒賊得長¶
三年昴星失光芒旄頭下掃在旦暮嗟此大議知誰當¶
公歸上前勉畫䇿先取闗中次河北堯舜尚不有百蠻¶
此時何能擾中國黄扉甘泉多故人定知不作白頭新¶
因公併寄千萬意早為神州清戰塵¶
　　過魚蛇市小寺¶
<pb:KR4d0267_WYG_008-17a>¶
六月苦多雨肩輿走江村過市居人集陟險兵子喧日¶
昳休野寺汛掃開北軒霧氣如蒼虬夭矯出洞門溪清¶
見白石糾結菖蒲根逰魚去甚健投餌棄不吞嗟予獨¶
何為貪禄忘故園馳驅不自恤面有風沙痕俯仰二十¶
年竟孤明主恩寄謝衆君子努力蘓元元¶
　　眉州作¶
扁舟乆不泛蟇津常恐黄塵觧汚人爛醉破除千日懣¶
(予不至眉/山三年矣)狂吟判斷四州春(此行自成都歴永/康唐安至眉山)汀洲漸¶
<pb:KR4d0267_WYG_008-17b>¶
歎蘋花老風露初嘗荔子新便欲騎鯨東海去勝逰未¶
忍别峨岷¶
　　過修覺山不果登覽¶
前日泛江時雨昏失南山今日迎我馬䰀鬌擁髻鬟白¶
塔映朱閣間見青林間問我豈忘之掦鞭亟西還西還¶
亦聊爾行矣來憑欄擾擾紅塵中豈無一日閒㑹復賡¶
此詩大書榜其顔但恐厄風雨清逰天所慳¶
　　青城縣㑹飲何氏池亭贈譚徳稱¶
<pb:KR4d0267_WYG_008-18a>¶
赤日黄塵行路難青城縣裏得偷閒十年去國悲霜鬢¶
六月登楼望雪山醉客千言猶落筆羙人斗酒未酡顔¶
憑誰喚住譚夫子更與徘徊水石間¶
　　題菴壁¶
偶向城南卜草廬二年浪迹寄樵漁大牀獨臥豪猶在¶
萬衆横行䇿竟疎清濁戲分春甕酒朱黄閒勘夜窗書¶
衰顔安用頻㸔鏡日日元知有不如¶
　　幽居¶
<pb:KR4d0267_WYG_008-18b>¶
殊方飄泊向誰論小住僧廬亦所欣得飽罷揮求米帖¶
爱眠新著毁茶文摘蔬籃小霑清露斸藥鉏輕帶溼雲¶
從此生涯足幽事宦逰虚用半生勤¶
　　又¶
剡曲故廬歸未得蹔從地主借茅茨桃花春水夢不到¶
菰菜秋風心自知彊健猶穿幾兩屐榮華正似一鈎絲¶
此心炯炯無人㑹烟雨蒼茫獨立時¶
　　浣溪女(一作浣/花女)¶
<pb:KR4d0267_WYG_008-19a>¶
江頭女兒雙髻丫常隨阿母供桑麻當户夜織聲咿啞¶
地爐豆䕸煎土茶長成嫁與東西家柴門相對不上車¶
青裙竹笥何所嗟挿髻燦燦牽牛花城中妖姝臉如霞¶
争嫁官人慕高華青驪一出天之涯年年傷春抱琵琶¶
　　七月八日馬上作¶
溝水浸新月街槐生碧煙明河七夕後倦馬五門前小¶
市燈初閙高楼鼓已傳賦詩寛客恨哦罷却凄然¶
　　江楼¶
<pb:KR4d0267_WYG_008-19b>¶
急雨洗殘瘴江邉閑倚楼日依平野没水帶斷槎流擣¶
紙荒村晩呼牛古巷秋腐儒憂國意此際入搔頭¶
　　夜登小南門城上¶
曵杖上江城清宵破二更月囘高樹影風壯急灘聲野¶
艇魚罾舉優場炬火明湖塘正如此囘首憶柴荆(予故/山在)¶
(鏡湖/之南)¶
　　野歩至青羊宫偶懐前年嘗劇飲于此¶
錦官門外曵枯笻此地天教著放翁萬事元無工拙處¶
<pb:KR4d0267_WYG_008-20a>¶
一官已付有無中拏雲栢樹瘦蛟立繞郭江流清鏡空¶
欲把酒盃終覺懶緩歌曾醉落花風¶
　　月夜江瀆池納涼¶
微逕荒城曲叢祠野水邉月能從我醉風欲駕人僊静¶
㸔黏螢草遥聞采芡舩熱官那有此留滯莫尤天¶
　　華亭院僧房¶
半闔朱門見緑苔幽花仍傍小山開劎南七月暑未退¶
明日更擕棋簟來¶
<pb:KR4d0267_WYG_008-20b>¶
　　又¶
悠悠馬上困思茶休歇僧房到日斜殿背無人緑錢滿¶
小盆零落珊瑚花¶
　　乾明院觀画¶
唐年蘭若占閒坊名畫蕭條半在亡簌簌踈篁常似雨¶
隂隂古屋自生涼入門疊鼓初催講喚馬斜陽欲滿廊¶
顯晦熟思真有数萬金竒跡棄頺牆(院中有黄筌花竹/幾二十壁多已壊)¶
(矣/)¶
<pb:KR4d0267_WYG_008-21a>¶
　　登城¶
我登少城門四顧天地接大風正北起號怒撼危堞九¶
衢百萬家楼觀争岌嶪臥病氣壅塞放目意頗愜永懐¶
河洛間煌煌祖宗業上天祐仁聖萬邦盡臣妾横流始¶
靖康趙魏血可蹀小敵寕逺略為國恃剽劫自量勢難¶
乆外很中已懾籍民備勝廣陛㦸畏荆聶誰能提萬騎¶
大呼(去/聲)擁馬鬛竒兵四面出快若霜掃葉植旗朝受䧏¶
馳驛夜奏捷豺狼一朝空狐兎何足獵遺民世忠義泣¶
<pb:KR4d0267_WYG_008-21b>¶
血受汗脅繫箭射我詩往檄五陵俠¶
　　秋日登僊逰閣¶
馬蹄連早暮車塵細如霧誰知此路邉高閣下風馭頗¶
傳秋月夕語笑聮杖履始知僊與人混迹無異處我來¶
想鸞鶴稽首祈一顧飛僊不可見惟與白雲遇白雲如¶
有情傍我欄角住借問何山來雲驚却飛去¶
　　自詠¶
華髪蕭蕭居士身江頭風雨折烏巾無人問字尤宜嬾¶
<pb:KR4d0267_WYG_008-22a>¶
有吏徴租未是貧薄宦倘來難倚㐲舊交漸少每酸辛¶
敲門且復尋僧話要結他生物外因¶
　　雜詠¶
青羊宫中竹暗天白馬廟畔栢如山琴尊處處可消日¶
車馬紛紛自欠閒¶
　　又¶
石犀廟壖江已回陵谷一變吁可哀即今禾黍連雲處¶
當日帆檣隐映來¶
<pb:KR4d0267_WYG_008-22b>¶
　　又¶
微風飜飜芋葉白落日漠漠稻花香出門縱轡何所詣¶
萬里橋南追晩涼¶
　　又¶
世事盛衰誰得知惠陵煙草掩柴扉陵邉人家叢竹裏¶
燈火喧呼迎婦歸¶
　　大醉歸南禪弄影月下有作¶
昔我變姓名釣魚散花洲有舩不用檝江急聽自流即¶
<pb:KR4d0267_WYG_008-23a>¶
今客錦城醉過百花楼天風吹筍輿快若凌空逰月露¶
浩無際指㸃隘九州君㸔塵土中頗有此樂不題詩碧¶
玉簡飛僊相畣酬酒醒墮何處楼臺海山秋¶
　　訪楊先輩不遇因至石室¶
訪客客已去追涼成獨行衣冠嚴漢殿草木拱秦城古¶
甃蒼苔&KR0632;空庭落日明出門還儻恍列屋打碑聲(牆東/即石)¶
(經/堂)¶
　　病酒戲作¶
<pb:KR4d0267_WYG_008-23b>¶
新秋風月佳数夕破酒戒飲少輙醉眠衰早頗自怪高¶
舂未離枕眩轉疑屋壊家人具鷄豚熟視不能嘬尚無¶
千里蓴敢覓鏡湖蟹一盃苦蕒齏價直娑婆界¶
　　訪昭覺老¶
乆矣耆年罷送迎喜聞革履下堂聲逰山笑我驀直去¶
過憂憐君太瘦生庭際楠隂凝晝寂牆頭鵲語報秋晴¶
功名已付諸賢了長作閒人樂太平¶
　　晝臥¶
<pb:KR4d0267_WYG_008-24a>¶
秋暑侵人氣力微焼香高枕掩齋扉弄姿野蘤晴猶斂¶
作態江雲晩未歸身外極知皆夢事世間隨處有危機¶
故山松菊今何似晩矣淵明悟昨非¶
　　晩歩江上¶
萬里橋邉帶夕陽隔江漁市似清湘山林獨往吾何恨¶
車馬交流渠自忙高栁隂中扶拄杖平沙稳處據胡牀¶
故人京國無消息安得相擕共此涼¶
　　夜坐¶
<pb:KR4d0267_WYG_008-24b>¶
大風横吹斗柄折迅雷下擊山壁裂放翁閉户寂不聞¶
楞嚴巻盡燈花結¶
　　夜行¶
紅藤拄杖扶衰病村北村南破夜行閒繞長堤逐螢火¶
戲臨荒沼問鼃聲倦逰但有笭箵興乆客真諳褦襶情¶
安得故人同一醉三更城上㸔河傾¶
　　悲秋¶
一抛蓑笠雪溪舟八載梁州復益州纔破繁華海棠夢¶
<pb:KR4d0267_WYG_008-25a>¶
又驚揺落井梧秋曉班無復趋行殿晩境惟思老寢丘¶
病肺經旬疎酒盞愁來惟是上南楼¶
　　城北青蓮院方丈壁間有畫鷰子者過客多題詩¶
　　予亦戲作二絶句¶
一雙掠水鷰來初萬㸃飛花社雨餘辛苦成巢君勿笑¶
從來吾亦爱吾廬¶
　　又¶
明窗短壁拂蛛絲常是江邉送客時留滯錦城生白髪¶
<pb:KR4d0267_WYG_008-25b>¶
不如巢燕有歸期¶
　　睡起¶
閑身喜午睡睡起日猶早茂竹青入簷幽花紅出草苔¶
錢亦滿砌䕶惜不忍掃宦情本自踈此地可忘老¶
　　天涯¶
天涯到處自生愁逰子征塵暗弊裘燈火青熒五門夜¶
風煙索莫二江秋帝城漫誦新詩句客路難逢舊輩流¶
送老把茅須早决此生何止四宜休¶
<pb:KR4d0267_WYG_008-26a>¶
　　暇日行城上同行追不能及¶
疾歩登城殊未衰欣然一笑擲笻枝正當閒似白鷗處¶
不減健如黄犢時秋野煙雲横慘淡暮天楼閣倚參差¶
高吟醉舞忘歸去乞與丹青畫怪竒¶
　　感秋¶
西風繁杵擣征衣客子關情正此時萬事從初聊復爾¶
百年彊半欲何之畫堂蟋蟀怨清夜金井梧桐辭故枝¶
一枕凄涼眠不得呼燈起作感秋詩¶
<pb:KR4d0267_WYG_008-26b>¶
　　雙流旅舍¶
孤市人稀冷欲氷昏昏一盞店家燈開門拂榻便酣寢¶
我是江南行脚僧¶
　　又¶
西風黄葉滿江村瘦馬來穿渡口雲動地傳呼逢醉尉¶
誰何禁殺故將軍¶
　　又¶
每因髀肉歎身閒聊欲勤勞鞍馬間黒矟黄旗端未免¶
<pb:KR4d0267_WYG_008-27a>¶
㑹衝風雪出榆闗¶
　　早行至江原¶
喔喔鳴鷄促起程飜飜飛鷺導孤征節旄盡落歸猶逺¶
帶眼頻移瘦自驚小市蕭條黄葉滿斷橋零落緑苔生¶
居人猶復多愁思何况天涯倦客情¶
　　安仁道中¶
千古臨卭路飄然偶獨逰病身那廹老逺客更禁秋水¶
退橋未葺渡閒舩自流飛騰付年少囘首思悠悠¶
<pb:KR4d0267_WYG_008-27b>¶
　　又¶
三驛未為逺衰翁愁出門貪程多卒卒失睡每昏昏天¶
大圍平野江囘隔近村何時有餘俸小築占雲根¶
　　八月十四夜三义市對月¶
去年㸔月籌邉楼雲罅微光如玉鈎主人不樂客歎息¶
清歌空送黄金舟今年㸔月三义市纎雲不作良霄祟¶
素娥命駕洗客愁我亦傾杯邀共醉風露萬里方渺然¶
氷輪無轍行碧天盈盈耿耿意無盡月不忍落人忘眠¶
<pb:KR4d0267_WYG_008-28a>¶
一言欲報廣寒殿茅簷華屋均相見明年萬事不足論¶
但願月滿人常健¶
　　豐橋旅舍作¶
我本山林人心期在塵表出門消㡳物兩屩萬事了羣¶
兒何足愠為爾常悄悄今朝山中路更喜相識少三义¶
市人醉争席豐橋逆旅留饋食小婦梳髻髙一尺梭聲¶
札札當户織¶
　　文君井¶
<pb:KR4d0267_WYG_008-28b>¶
落魄西州泥酒盃酒酣幾度上琴臺青鞋自笑無羈束¶
又向文君酒畔來(相如琴臺在成都城中文君/井在卭州相傳為卓氏故宅)¶
　　白鶴館夜坐¶
竹聲風雨交松聲波濤飜我坐白鶴館燈青無晤言廓¶
然心境寂一洗吏卒喧袖手哦新詩清寒媿雄渾屈宋¶
死千載誰能起九原中間李與杜獨招湘水魂自此競¶
摹寫幾人望其藩蘭苕㸔翡翠煙雨啼青猿豈知雲海¶
中九萬擊鵬鵾更闌燈欲死此意與誰論¶
<pb:KR4d0267_WYG_008-29a>¶
　　南津勝因院亭子¶
南江平無風如鏡新拂拭漁舟不㸃破㶑㶑千頃碧闌¶
干西北角雲散山争出坡陁競南走翠入窗戸窄江山¶
不世情作意娱此客豈無尊中酒豪飲非宿昔明當還¶
成都塵土埋馬跡後巖在眼中飛去無羽翼(後巖在鳯/凰山後七)¶
(八里山水/尤竒絶)¶
　　登卭州譙門門三重其西偏有神仙張四郎畫像¶
　　張盖隐白鶴山中¶
<pb:KR4d0267_WYG_008-29b>¶
浮雲在脚㡳千里在眼邉攀躋忽至此倚柱眩欲顚車¶
馬細如螘紛紛衢路間嗟汝何為者馳驅窮歳年我本¶
澹蕩人此心實爱閒向來出處際不媿咫尺天風吹哦¶
詩聲十里搖西山懸知老僊翁為我一粲然¶
　　書寓舍壁¶
天與癡頑不解愁未埋病骨且閒逰山於拄杖横時㸔¶
路到芒鞵破處休初擬焼丹住南嶽却因學劎客西州¶
秋風巾褐添蕭爽又作臨卭十日留¶
<pb:KR4d0267_WYG_008-30a>¶
　　又¶
落佩頹冠慣放慵經旬寓館古臨卭西偏取路横穿竹¶
北向開門倒㸔松醉後蹇驢歸薄暮閒來支枕睡高舂¶
鵠鳴山谷曽逰處剰欲扶犂學老農(鵠鳴一名鶴鳴/在卭之大邑縣)¶
　　次韻使君吏部見贈時欲逰鶴山以雨止¶
蟇頤江上約同行白鶴峰前辱寄聲青史功名男子事¶
後堂歌舞故人情午甌誰致葉家白春甕旋撥郎官清¶
登覽不嫌鳩喚雨十年芒屩慣山程¶
<pb:KR4d0267_WYG_008-30b>¶
　　西巖翠屏閣¶
把酒孤亭半日留西巖獨擅鶴山秋也知絶境終難賦¶
且喜閒身得縱逰鶻起危巢時磔磔鹿鳴深澗暮呦呦¶
人生適意方為樂甲第朱門秖自囚¶
　　幽居院¶
乆墮塵沙裏幽尋始此行侵雲千嶂合披草一僧迎蘚¶
潤泉時滴崖傾竹倒生登高忽平曠囘首失峥嶸老矣¶
猶孤客歸哉念耦耕結廬殊未定此地頗關情¶
<pb:KR4d0267_WYG_008-31a>¶
　　中溪¶
散人無俗事日日山中行今朝中溪寺妙絶不可名幽¶
處萬木合忽然千頃平緑黛染晴嶂白雲如玉城巖花¶
勸小酌天風吹獨醒雖無九臯鶴竒哉此松聲我如折¶
翼鵬囘盡九萬程脱履擲拄杖於此餞餘生¶
　　天台院有小閣下臨官道予為名曰玉霄¶
竹輿衝雨到天台緑樹隂中小閣開牓作玉霄君㑹否¶
要知㪚吏按行來(予所領崇道觀盖在/天台山中玉霄峰下)¶
<pb:KR4d0267_WYG_008-31b>¶
　　山中小雨得宇文使君簡問嘗見張僊翁乎戲作¶
　　一絶¶
張僊挾彈知何往清嘯穿林但可聞拾得鐡丸無處用¶
為君打散四山雲(張四郎嘗挾彈視人家有/災疾者輙以纎丸擊散之)¶
　　雨中山行至松風亭忽澄霽¶
烟雨千峰擁髻鬟忽㸔青嶂白雲間巻藏破墨營丘筆¶
却展將軍著色山¶
　　贈宋道人¶
<pb:KR4d0267_WYG_008-32a>¶
我不如昔人騎鶴上九天玉簡奏事虚皇前平生嗇養¶
氣麤全兩脚馳走輕如煙鳥道懸崖忽飛鶱戲擲短劎¶
聲鏗然轉盼跳下千仞淵已復取劎升層巔騰猿俊鶻¶
争後先飢食松花掬飛泉金骨緑髓漸凝堅口哦七字¶
黄庭篇西來欲訪挾彈僊丹經劎訣更精研嗟哉一失¶
五百年作詩付子勿妄傳¶
　　自山中泛舟歸郡城¶
我呼小艇浮南津落日亂山衘半輪背舩雙鷺低掠水¶
<pb:KR4d0267_WYG_008-32b>¶
下灘峭風冷逼人中流囘望始太息煙中白墖高嶙峋¶
適從彼來忽在此老夫拄杕㨗有神尉曹堆盤笠澤膾¶
秀才瀉榼中山春豈惟外物不挂眼醉後兀爾忘吾身¶
朝冠行即挂神武買犢遂欲耕峩岷金丹自喜日日長¶
白髪未許年年新擁橋炬火逺已閙歸舍睡息清而勻¶
明朝笑謂同載客有脚莫踏東華塵¶
　　次韻宇文使君山行¶
城中望西山爽氣固可致不如山中行衣屦染濃翠使¶
<pb:KR4d0267_WYG_008-33a>¶
若資高逸鐡馬奏横吹平郊何曠蕩修竹亦清閟既聞¶
蘓門嘯遂挹浮丘袂似嫌太清絶開宴盡主意戲留楚¶
臺雲寳靨鬭姿媚珠貫按歌聲泉湧發詩思歸來殊不¶
倦吏牘閲千紙却笑江左人把酒輙遺事下客亦未衰¶
尚可提萬騎安能學胡公危苦寄鶴翅(仙人胡安學道/西巖跨鶴上昇)¶
(山以此/得名)¶
　　同王無玷羅用之訪臨卭道士墓¶
樂天詩句本嘲詼那有人從碧海來五百年間逢好事¶
<pb:KR4d0267_WYG_008-33b>¶
披榛來訪此崔嵬¶
　　登太平墖¶
我從平地來忽寄百尺巔眼力與脚力初不減少年漸¶
髙山愈出杳杳浮雲烟舉手捫參旗日月磨螘旋天風¶
忽吹衣便欲從此僊且復下梯去著書未終篇¶
　　中夜投宿修覺寺¶
陸走崔嵬水下瀧客中更復客它邦晚離方井雲藏市¶
夜渡新津火照江人語紛紛投野市牀敷草草寄僧窗¶
<pb:KR4d0267_WYG_008-34a>¶
五更風雨妨歸夢臥㸔殘燈吐半缸¶
　　絶勝亭¶
蜀漢羈逰歳月侵京華乖隔少來音登臨忽據三江㑹¶
飛動從來萬里心地勝頓驚詩力壯氣增不怕酒盃深¶
一琴一劎白雲外揮手下山何處尋¶
　　雲谿觀竹戲書二絶句¶
氣盖氷霜勁有餘江邉見此列僊癯清寒直入人肌骨¶
一㸃塵埃住得無¶
<pb:KR4d0267_WYG_008-34b>¶
　　又¶
溪光竹色兩相宜行到溪橋竹更竒對此莫論無肉瘦¶
閉門可忍十年飢¶
　　九月十日如漢州小獵於新都彌牟之間投宿民¶
　　家¶
適從卭州歸又作漢州去天低慘欲雪逰子悲歳暮十¶
年辭京國疋馬厭道路野火炎高岡江雲暗空戍角弓¶
寒始勁霜鶻飢更怒邂逅成小獵尺箠聊指呼北連武¶
<pb:KR4d0267_WYG_008-35a>¶
侯祠南竝稚子墓合圍蹙窮鹿設㐲截狡兎壯哉帶箭¶
雉耿介死不顧吾寧㬥天物戰法因得寓黄昏過民家¶
休馬燎裘袴割鮮盛燔炙毛血灑庭戸老姥亦復竒汛¶
掃邀我駐丈夫儻未死千金酬此遇¶
　　獵罷夜飲示獨孤生¶
客途孤憤只君知不作兒曹怨别離報國雖思包馬革¶
爱身未忍價羊皮呼鷹小獵新霜後彈劎長歌夜雨時¶
感慨却愁傷壯志倒瓶濁酒洗餘悲¶
<pb:KR4d0267_WYG_008-35b>¶
　　又¶
闗輔何時一戰收蜀郊且復獵清秋洗空狡宂銀頭鶻¶
突過重城玉腕騮賊勢已衰真大慶士心未振尚私憂¶
一樽共講平戎䇿勿為飛鳶念少游¶
　　又¶
白袍如雪寳刀横醉上銀鞍身更輕帖草角鷹掀兎窟¶
憑風羽箭作䲭鳴關河可使成南北豪傑誰堪共死生¶
欲疏萬言投魏闕燈前攬筆涕先傾¶
<pb:KR4d0267_WYG_008-36a>¶
　　自廣漢歸宿十八里草市¶
月黒叩店門燈青坐牀簀飯麤雜沙土菜瘦等草棘泰¶
然均一飽未覺異玉食我豈兒女哉口腹為怨徳古人¶
恥懐禄不仕當力穯從今扶犂手終老謝翰墨¶
　　東郊飲村酒大醉後作¶
丈夫無茍求君子有素守不能垂竹帛正可死隴畆邯¶
鄲枕中夢要是念所有持枕與農夫亦作此夢否今朝¶
櫟林下取醉村市酒未敢羞空囊爛漫詩千首¶
<pb:KR4d0267_WYG_008-36b>¶
　　九月十八夜夢避雨叩一僧院有老宿年八十許¶
　　邀留甚勤若舊相識者夢中為賦此詩¶
畫簷急雨傾高秋夜投丈室燈幽幽耆年擁毳雪滿頭¶
拂拭牀敷邀我留雛猊戲擲香出喉蓬蓬結成蒼玉毬¶
蠻童掲簾侍者憂觸散香煙當罰油¶
　¶
　¶
　劒南詩稾巻八¶
