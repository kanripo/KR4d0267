# -*- mode: mandoku-view; -*-
#+TITLE: 劍南詩藁
#+DATE: 2015-08-25 00:01:52.733347
#+PROPERTY: ID KR4d0267
#+PROPERTY: BASEEDITION WYG    
#+PROPERTY: JUAN 卷九
<pb:KR4d0267_WYG_009-1a>¶
欽定四庫全書¶
　劒南詩稾巻九¶
　　　　　　　　　　　　　宋　陸游　撰¶
　　秋興¶
成都城中秋夜長燈籠蠟紙明空堂高梧月白繞飛鵲¶
衰草露濕啼寒螀堂上書生讀書罷欲眠未眠偏斷腸¶
起行百匝幾歎息一夕緑髮成秋霜中原本是關情地¶
幽州寧謂非吾鄉滎河溫洛底處所可使長作爭戰塲¶
<pb:KR4d0267_WYG_009-1b>¶
百金戎衣鵰鶻盤三尺劔鋒霜雪寒一朝出塞君試㸔¶
旦發寳雞暮長安¶
　　夜飲¶
引劔酣歌亦壯哉要君共覆手中盃秋鴻陣密横江去¶
暮角聲酣戰雨來莫恨皇天無老眼請㸔白骨有青苔¶
中年倍覺流光速行矣西郊又見梅¶
　　暮秋¶
時序中年速風霜客路長孤愁巴月白清夢楚山蒼燈¶
<pb:KR4d0267_WYG_009-2a>¶
暗秋銜壁鐘踈夜殷床端居有㣲禄不敢恨殊方¶
　　又¶
萬里歸無策八年淹此留羞蒙子公力寜倦長卿遊聽¶
雨瀟湘夜飛鷹鄠杜秋更須論富貴此計亦悠悠¶
　　夜雨有感¶
北風吹雨暗江郊十月僧廬旋補茆病馬敢希三品料¶
驚禽聊借一枝巢少時諸老爭求識晩歳殊方罕定交¶
閉户不妨新得趣丹經盈篋手親抄¶
<pb:KR4d0267_WYG_009-2b>¶
　　道室¶
一室冷如氷人疑在定僧手稱丹竈火紗護佛龕燈食¶
減形雖槁心虛氣自凝平生坐忘論字字欲銘膺¶
　　飯罷戲作¶
南市沽濁醪浮螘甘不壊東門買彘骨醯醤㸃橙䪥蒸¶
雞最知名美不數魚蟹輪囷犀浦芋磊落新都菜欲賡¶
老饕賦畏破頭陀戒況予齒日疎大臠敢屢嘬杜老死¶
牛䏑千古懲禍敗閉門餌朝霞無病亦無債¶
<pb:KR4d0267_WYG_009-3a>¶
　　初冬夜宴¶
絲管紛紛燭滿堂梟盧擲罷夜飛觴帷犀風定歌雲暖¶
香獸煙濃漏箭長泛菊已成前日夢探梅又續去年狂¶
醉歸自笑摧頽甚冷逼貂裘怯曉霜¶
　　冬夜醉歸復小飲¶
野外歸來晚空庭露氣新乍晴雲妬月多病酒欺人倚¶
杖行吟久投盃起舞頻早梅消息動春事漸闗身¶
　　病酒述懐¶
<pb:KR4d0267_WYG_009-3b>¶
閒處天教著放翁草廬高卧筰橋東數莖白髪悲秋後¶
一醆青燈病酒中李廣射歸闗月墮劉琨嘯罷塞雲空¶
古人意氣憑君㸔不待功成固已雄¶
　　數日暄妍頗有春意予閒居無日不出遊戲作¶
小春花蕾索春饒已有暄風入紫貂村路雨晴鳩婦喜¶
射塲草緑雉媒驕花邊結客飛金勒樓上誰家弄玉簫¶
莫怪夕陽歸獨後早梅喚我度谿橋(蜀宣華苑在/摩訶池上)¶
　　遣興¶
<pb:KR4d0267_WYG_009-4a>¶
耆舊日凋謝将如此老何懣拈如意舞狂叩唾壺歌郡¶
縣輕民力封疆恃敵和功名莫㸔鏡吾意已蹉跎¶
　　趙將軍(并序/)¶
　　　客為予言靖康建炎間闗中竒士趙宗印者提¶
　　　義兵擊敵有衆數千所向輒下敵不敢當㑹王¶
　　　師敗於富平宗印知事不濟大慟於王景略廟¶
　　　盡以金帛散其下被髪入華山不知所終予感¶
　　　其事為作此詩¶
<pb:KR4d0267_WYG_009-4b>¶
我夢遊太華雲開千仞青擘山瀉黄河萬古仰巨靈徃¶
者禍亂初氛祲干太寜豈無卧雲龍一起奔風霆時事¶
方錯繆三秦盡飄零山河銷王氣原野失大刑将軍散¶
髪去短劒斸茯苓定知三峰上爛醉今未醒¶
　　江樓醉中作¶
淋漓百榼宴江樓秉燭揮毫氣尚遒天上但聞星主酒¶
人間寜有地埋憂生希李廣名飛将死慕劉伶贈醉侯¶
戲語佳人頻一笑錦城已是六年留(退之詩云越女/一笑三年留)¶
<pb:KR4d0267_WYG_009-5a>¶
　　曵䇿(遊房/園作)¶
慈竹蕭森拱廢臺醉歸曵䇿一徘徊紛紛落日牛羊下¶
黯黯長空霰雪來三峽猿催清淚落兩京梅傍戰塵開¶
客懐已是凄凉甚更聽城頭畵角哀¶
　　謁漢昭烈惠陵及諸葛公祠宇¶
雨止風益豪雪作雲不動凄凉漢陵廟衰草卧翁仲畵¶
妓空笙竽土馬闕羈鞚壤沃黄犢耕柏密幽鳥哢尚想¶
忠武公身任社稷重整整渭上營氣已無岐雍少須天¶
<pb:KR4d0267_WYG_009-5b>¶
意定破賊寜患衆興亡信有數星隕事可痛陵邊四五¶
家茆竹居接棟手皸紙上箔(居民皆以/造紙為業)醅熟酒鳴甕雖¶
嗟生理微亦足逭飢凍劉葛固雄傑閲世均一夢論高¶
常近迂才大本難用九原不可作再拜臨風慟¶
　　遥夜¶
遥夜雨聲急愔愔窓户幽開編堯舜在得句鬼神愁同¶
俗愚儒辠容身壯士羞燈殘不成睡曉角動南樓¶
　　逺遊¶
<pb:KR4d0267_WYG_009-6a>¶
逺遊行復歳華新嬾學劉郎問大鈞一㸃不蒙稽古力¶
十分合作卧雲身苦寒與酒漸增價小雨為梅先辟塵¶
擬佩一壺江路去花邊醉墮白綸巾¶
　　大雪歌(累日作雪竟不/成戲賦此篇)¶
長安城中三日雪潼闗道上行人絶黄河鐵牛僵不動¶
承露金盤凍将折虬鬚豪客狐白裘夜來醉眠寳釵樓¶
五更未醒已上馬衝雪却作南山遊千年老虎獵不得¶
一箭横穿雪皆赤拏空爭死作雷吼震動山林裂崖石¶
<pb:KR4d0267_WYG_009-6b>¶
曳歸擁路千人觀髑髏作枕皮蒙鞍人間壮士有如此¶
胡不來歸漢天子¶
　　簡譚徳稱¶
幼輿骨相稱山巖自要閒遊不避讒錦里先生為老伴¶
玉霄散吏是頭銜探春苑路花篸㡌㸔月江樓酒滿衫¶
惟恨題詩無逸氣媿君陣馬與風颿¶
　　排悶¶
世事何知與願違十年高卧㸔羣飛獵圍花市無人問¶
<pb:KR4d0267_WYG_009-7a>¶
漁艇煙村有夢歸銀燭焰長揺酒浪寳刀佩穩壓戎衣¶
君㸔白首寒窓客俠氣縱横亦未非¶
　　夜意¶
名姓人誰記形骸老漸侵酒慳停劇飲詩退負高吟雨¶
隔踈更斷雲蔵古院深衰遲常兀兀惆悵少年心¶
　　又¶
心清知睡少氣定覺神凝但有一無媿何妨百不能燈¶
昏如隔霧研冷欲生氷兀爾遺身世東窓待日升¶
<pb:KR4d0267_WYG_009-7b>¶
　　又¶
瘴地晨霜薄郊墟暮雨昏啼螀如有恨微火解相温末¶
路真無策孤忠敢自言輪囷肝膽在白首倚乾坤¶
　　玉局觀拜東坡先生海外畵像¶
商周去不還盛哉漢唐宋蘇公本天人謫墮為世用太¶
平極嘉祐珠玉始包貢公車三千牘字字岌飛動氣力¶
倒犀象律呂諧鸞鳯天驥西極來矯矯不受鞚飛騰上¶
臺閣廢放落雲夢至寳不侵蝕終亦老侍從晚途遷海¶
<pb:KR4d0267_WYG_009-8a>¶
表萬里天宇空豈惟騎鯨魚遂欲跨螮蝀心空物莫撓¶
氣老筆愈縱粃糠郊祀歌逺友清廟頌我生雖後公妙¶
句得吟諷整衣拜遺像千古尊正統¶
　　心太平菴(余取黄庭語/名所寓室)¶
天下本無事庸人擾之耳胷中故湛然忿欲定誰使本¶
心倘不失外物真一螘困窮何足道持此端可死空齋¶
夜方中窗月淡如水忽有清磬鳴老夫從定起¶
　　訪客至西郊¶
<pb:KR4d0267_WYG_009-8b>¶
摵摵敗葉飛黯黯寒雲低村墟與市里觸目一慘悽今¶
日病體輕駕言適城西丹柿滿野店青帘出江隄獵騎¶
載雉兔樵擔懸鶉雞居人各自得使我念故谿故谿不¶
敢說况復朝金閨傷哉齧雪翁嵗晚猶牧羝下愚不自¶
還大惑終身迷君恩何由報力耕媿黔黎¶
　　得都下八月書報蒙恩牧敘州¶
鳯城書到錦江邊故里歸期愈渺然掌上山川初入夢¶
壺中日月尚經年方輪落落難推轂倦馬駸駸怕著鞭¶
<pb:KR4d0267_WYG_009-9a>¶
未佩魚符無吏責㸔花且作拾遺顛(戍期尚在/明年冬)¶
　　晚起¶
賣劒捐書絶世縁掩闗高枕送流年久從道士學踵息¶
誰管門生嘲腹便化蝶飛時嗟昨夢睡蛇去後喜安眠¶
欠伸㸔起東窓日也似金鑾過八磚¶
　　又¶
學道逍遥心太平幽窓鼻息撼牀聲栁花無蔕蠻氊暖¶
龜甲有紋僧帳明候起兒童陳盥櫛笑衰人客闖柴荆¶
<pb:KR4d0267_WYG_009-9b>¶
此生睡足無餘念安用元戎報五更¶
　　江樓吹笛飲酒大醉中作¶
世言九州外復言大九州此言果不虗僅可容吾愁許¶
愁亦當有許酒吾酒釀盡銀河流酌之萬斛玻瓈舟酣¶
宴五城十二樓天為碧羅幕月作白玉鈎織女織慶雲¶
裁成五色裘披裘對酒難為客長揖北辰相獻酬一飲¶
五百年一醉三千秋却駕白鳯驂斑虬下與麻姑戲𤣥¶
洲錦江吹笛餘一念再過劔南應小留¶
<pb:KR4d0267_WYG_009-10a>¶
　　晚登子城¶
江頭作雪雪未成北風吹雲如有營驅車出門何所詣¶
一放吾目登髙城城中繁雄十萬户朱門甲第何崢嶸¶
錦機玉工不知數深夜窮巷聞吹笙國家自從失河北¶
煙塵漠漠暗兩京敵行如飛南至海寸地尺天皆苦兵¶
老吳將軍獨護蜀坐使井絡無欃槍名都壯邑數千里¶
至今不聞戎馬聲安危自古有倚仗相持黙黙非敵情¶
棘門覇上勿兒戲邊人豈憚渝齊盟¶
<pb:KR4d0267_WYG_009-10b>¶
　　夙興出謁¶
嗜酒狂無敵居家嬾有餘苦寒愁手版美睡付肩輿覔¶
句吟哦慣逢人省識疎亦知歸去好無地著蝸廬¶
　　十一月三日過升仙橋作¶
早過升仙不暇炊橋邊買䴵療朝飢紛紜滿座誰能識¶
大似新豐獨酌時¶
　　又¶
熨手金鞭天馬駒氷河雪谷笑談無只言燕趙多竒士¶
<pb:KR4d0267_WYG_009-11a>¶
豈必書生盡腐儒¶
　　又¶
橋邊沙水緑蒲老原上煙蕪黄犢閒老子真成興不淺¶
憑鞍歸夢遶家山¶
　　遣興¶
蓬壺舊隱已微茫浪迹紅塵樂未央縱酒山南千日醉¶
㸔花劒外十年狂新詩刻燭驚詞客駿馬追風戲鞠塲¶
要是世間男子事不宜臺省競飛翔¶
<pb:KR4d0267_WYG_009-11b>¶
　　草堂拜少陵遺像¶
清江抱孤村杜子昔所館虗堂塵不掃小徑門可欵公¶
詩豈紙上遺句處處滿人皆欲拾取志大才苦短計公¶
客此時一飽得亦罕阨窮端有自寜獨坐房琯至今壁¶
間像朱綬意蕭散長安貂蟬多死去誰復算¶
　　青羊宮小飲贈道士¶
青羊道士竹為家也種𤣥都觀裏花微雨晴時㸔鶴舞¶
小窓幽處聽蜂衙藥罏宿火熒熒暖醉袖迎風獵獵斜¶
<pb:KR4d0267_WYG_009-12a>¶
老我一官真漫浪㑹來分子淡生涯¶
　　夜寒¶
清夜焚香讀楚詞寒侵貂褐歎吾衰輕氷滿研風聲急¶
忽記山隂夜雪時¶
　　又¶
斗帳重茵香霧重膏梁那可共功名三更騎報河氷合¶
鐵馬何人從我行¶
　　書懐¶
<pb:KR4d0267_WYG_009-12b>¶
武擔山上望京都誰記黄公舊酒壚宿負本宜輸左校¶
寛恩猶聽補東隅一官漫浪行将老萬巻縱横只自愚¶
甫里松陵在何許古人投劾為蓴鱸¶
　　記夢¶
烏巾白紵憶當年抵死尋春不自憐顦顇劒南雙鬢改¶
夢中猶上暗門船¶
　　又¶
團臍霜蠏四腮鱸樽俎芳鮮十載無塞月征塵身萬里¶
<pb:KR4d0267_WYG_009-13a>¶
夢魂也復醉西湖¶
　　醉中出西門偶書¶
古寺閒房閉寂寥幾年躭酒負公朝青山是處可埋骨¶
白髪向人羞折腰末路自悲終老蜀少年常願從征遼¶
醉來挾箭西郊去極目寒蕪雉兔驕¶
　　訪客不遇¶
風急斜吹㡌泥深亂濺衣杜門常畏罵訪客却空歸老¶
馬舉蹄嬾枯槐無葉飛馳驅幾時了散髪憶苔磯¶
<pb:KR4d0267_WYG_009-13b>¶
　　劒客行¶
世無知劔人太阿混凡鐵至寳棄泥沙光景終不滅一¶
朝斬長鯨海水赤三月隠見天地間變化豈易測國家¶
未滅冦臣子同此責浪迹潜山海嵗晚得劒客酒酣脫¶
匕首白刅明霜雪夜半報讐歸斑斑腥帶血細讐何足¶
問大恥同憤切臣位雖卑賤臣身可屠裂誓當函敵首¶
再拜奏北闕逃去變姓名山中餐玉屑¶
　　故蜀别苑在成都西南十五六里梅至多有兩大¶
<pb:KR4d0267_WYG_009-14a>¶
　　樹夭矯若龍相傳謂之梅龍予初至蜀嘗為作詩¶
　　自此嵗常訪之今復賦一首丁酉十一月也¶
昔年曾賦西郊梅茫茫去日如飛埃即今衰病百事嬾¶
陳迹未忘猶一來蜀王故苑犁已遍散落尚有千雪堆¶
珠樓玉殿一夢破煙蕪牧笛遺民哀兩龍卧穩不飛去¶
鱗甲脫落生莓苔精神最遇雪月見氣力苦戰氷霜開¶
羈臣放士耿獨立淑姬靜女知誰媒摧傷雖多意愈厲¶
直與天地爭春囬蒼然老氣壓桃杏笑我白髪心尚孩¶
<pb:KR4d0267_WYG_009-14b>¶
微風故為作嫵媚一片吹入黄金罍¶
　　閒意¶
柴門雖設不曾開為怕人行損緑苔妍日漸催春意動¶
好風時捲市聲來學經妻問生疎字甞酒兒斟㶑灧盃¶
安得小園寛半畆黄梅緑李一時栽¶
　　飲罷夜歸¶
老病畏多酌退閒愁夜行市燈踈欲盡樓月澹初生露¶
冷莎蛩咽天寒塞雁征歸來差自喜擁被聴疎更¶
<pb:KR4d0267_WYG_009-15a>¶
　　江亭冬望¶
霜落江清水見魚偶然徙倚草堂孤雪天黯淡常如晩¶
煙樹微茫直欲無下澤乗車終碌碌上方請劒漫區區¶
擬将疎逸消豪氣尋罷酒徒尋獵徒¶
　　大風登城¶
風從北來不可當街中横笛人馬僵西家女兒午未粧¶
帳底爐紅愁下牀東家喚客宴畵堂兩行玉指調絲簧¶
錦繡四合如垣墻㣲風不動金猊香我欲登城望大荒¶
<pb:KR4d0267_WYG_009-15b>¶
勇欲為國平河湟才踈志大不自量西家東家笑我狂¶
　　書雨¶
仲冬候始寒丙夜天正黑雨來挾風助吼擊不遺力聲¶
如拔髙山勢若伐敵國初憂老柏折遂恐石筍踣乾坤¶
本無心百神各効職蛟龍鬭歳暮豪横理莫測農功幸¶
已成龍怒亦㑹息屋漏何足言袖手姑默默¶
　　一笑¶
半醉微吟不怕寒江邊一笑覺天寛莫愁艇子急衝雨¶
<pb:KR4d0267_WYG_009-16a>¶
何遜梅花頻倚闌萬事任從皮外去百年聊作夢中觀¶
放翁縱老狂猶在倒盡金壺燭未殘¶
　　歳晚懐鏡湖舊隱慨然有作¶
公府還家鬢未秋鏡湖南畔決歸休讀書精舎豈輕出¶
采藥名山成逺遊白墮興來猶小醉青精才足又何求¶
俗間毁譽惟堪笑常隘韓公咎斗牛¶
　　華髮¶
華髪蕭蕭老蜀闗倦飛可笑不知還人生只似駒過隙¶
<pb:KR4d0267_WYG_009-16b>¶
世事莫驚雷破山光景半銷樽酒裏英豪或隱博徒間¶
車帷閉置真何樂書劔飄然未厭閒¶
　　歎息¶
國家圖籙合中興歎息吾寜粥飯僧賣劒買牛衰可笑¶
壊裳為袴老猶能曉過射圃雲蔵壘夜讀兵書雨灑燈¶
安得龍媒八千騎要令窮冦畏飛騰¶
　　冬至¶
歳月難禁節物催天涯回首意悲哀十年人向三巴老¶
<pb:KR4d0267_WYG_009-17a>¶
一夜陽從九地來上馬出門愁斂版還家留客强傳杯¶
探春漫道江梅早盤裏酥花又鬭開¶
　　城南尋梅得¶
老子今年嬾賦詩風光料理鬢成絲青羊宮裏春來早¶
初見梅花第一枝¶
　　又¶
黯淡江天雪欲飛竹籬數掩傍苔磯清愁滿眼無人說¶
折得梅花作伴歸¶
<pb:KR4d0267_WYG_009-17b>¶
　　又¶
青煙漠漠暗西村問訊梅花置一尊冷淡生涯元不惡¶
却嫌歌吹合江園(城都故事合江園官梅開/及五分即府尹領客來遊)¶
　　又¶
籬邊細路竹間庵一段風流擅劒南吾國以香為佛事¶
客來試向鼻端㕘¶
　　書歎¶
厯盡危塗井與參鬢毛飽受雪霜侵平生不可俗子眼¶
<pb:KR4d0267_WYG_009-18a>¶
後世誰知吾輩心河洛方行邊朔日山林虗度醉光隂¶
浩歌未闋先投枕衰病常憂感慨深¶
　　感興¶
少小遇喪亂妄意憂元元忍飢卧空山著書十萬言邊¶
冦負函貸江北煙塵昏奏記本兵府大事得具論請治¶
故臣罪深絶衰亂根言疎卒見棄袂有血淚痕爾來十¶
五年殘敵尚遊魂遺民痛胥溺何由雪煩寃我髪日益¶
白病骸寜久存常恐先狗馬不見清中原¶
<pb:KR4d0267_WYG_009-18b>¶
　　又¶
高帝王蜀漢天下豈易圖幡然用其鋒項羽不支梧嗟¶
余昔從戎久戍南鄭墟登髙望夕烽只尺咸陽都羣㓂¶
本無政剽奪常自如民窮訴蒼天日夜思來蘇連年況¶
枯旱闗輔尤空虗安得節制帥弓刀肅馳驅父老上牛¶
酒善意不可孤諸将能辦此機㑹無時無¶
　　暮冬夜宴¶
官機錦茵金蹙鳯舞娃釵墮雙鬟重寳爐三尺香吐霧¶
<pb:KR4d0267_WYG_009-19a>¶
畫燭如椽風不動主人愛客情無已箏聲未斷歌聲起¶
亦知百歳等朝露便恐一歡成覆水爐紅酒緑春為回¶
坐上梅花連夜開堂前只尺異氣候氷合平池霜壓階¶
　　枕上¶
枕上三更雨天涯萬里遊蟲聲憎好夢燈影伴孤愁報¶
國計安出滅敵心未休明年起飛將更試北平秋¶
　　謁石犀廟¶
閒過石犀祠登堂一歎欷江回陵谷變碑斷市朝非(有/王)¶
<pb:KR4d0267_WYG_009-19b>¶
(蜀時修/廟碑銘)荒圃連寒壠斜陽映夕霏興亡俱昨夢惆悵跨¶
驢歸¶
　　江上散步尋梅偶得¶
小園風月不多寛一樹梅花開未殘剥啄敲門嫌特地¶
緩拖藤杖隔籬㸔¶
　　又¶
鐘殘小院欲銷魂漠漠幽香伴月痕江上人家應勝此¶
明朝更出小南門(萬里橋門一/名小南門)¶
<pb:KR4d0267_WYG_009-20a>¶
　　又¶
小南門外野人家短短踈籬繚白沙紅稻不須鸚鵡啄¶
清霜催放兩三花¶
　　漣漪亭賞梅¶
判為梅花倒玉巵故山幽夢憶疎籬寫真妙絶横窓影¶
徹骨清寒蘸水枝苦節雪中逢漢使高標澤畔見湘纍¶
詩成怯為花拈出萬斛塵襟我自知¶
　　芳華樓賞梅¶
<pb:KR4d0267_WYG_009-20b>¶
素娥竊藥不奔月化作江梅寄幽絶天工丹粉不敢施¶
雪洗風吹見真色出籬蔵塢香細細臨水隔煙情脉脉¶
一春花信二十四縱有此香無此格放翁年來百事墮¶
唯見梅花愁欲破金壺倒置春滿屋寳髻斜簪光照坐¶
百榼淋漓玉斚飛萬人辟易銀鞍過不惟豪横壓清癯¶
聊為詩人洗寒餓¶
　　浣花賞梅¶
老子人間自在身挿梅不惜損烏巾春回積雪層氷裏¶
<pb:KR4d0267_WYG_009-21a>¶
香動荒山野水濱帶月一枝低弄影背風千片逺隨人¶
石家樓上貪吹笛肯放朝朝玉樹新¶
　　蜀院賞梅¶
十里温香撲馬來江頭還見去年梅喜開剰欲邀明月¶
愁落先教掃緑苔跌宕放翁新醉墨凄凉廢苑舊歌臺¶
盛衰自古無窮事莫向昆明歎刼灰¶
　　大醉梅花下走筆賦此¶
閉門坐歎息不飲輒千日忽然酒興生一醉須一石檐¶
<pb:KR4d0267_WYG_009-21b>¶
頭花易老旗亭酒常窄出郊索一笑放浪謝形役把酒¶
梅花下不覺日既夕花香襲襟袂歌聲上空碧我亦落¶
烏巾倚樹吹玉笛人間竒事少頗謂三勍敵酒闌江月上¶
珠樹挂寒壁便疑從此僊朝市長掃迹醉歸亂一水頓¶
與異境隔終當騎梅龍海上㸔春色(梅龍蓋蜀苑/中故物也)¶
　　之廣都憩鐵像院¶
歳暮天苦寒風雨復乗之道邊得古寺欣然具晨炊瘦¶
樹立中庭斷蔓絡短籬小僧為設爐童子燒槁枝坐令¶
<pb:KR4d0267_WYG_009-22a>¶
手足柔髭間失氷澌敬禮龕中像盡讀廡下碑少年志¶
四方故里了不思晚知行路難更覺遊子悲一官始巴¶
僰剡曲歸何時置之勿復道爛醉忘天涯¶
　　廣都江上作¶
微波不揺江纎雲不行天我來倚杖立天水相澄鮮平¶
逺望不盡日落自生煙梅花耿獨立雪樹明前川好風¶
吹我衣春色已粲然東村聞酒美買醉上漁船¶
　　宿龍華山中寂然無一人方丈前梅花盛開月下¶
<pb:KR4d0267_WYG_009-22b>¶
　　獨觀至中夜¶
梅花如高人枯槁道愈尊君㸔在空谷豈比倚市門我¶
來整冠佩潔齋三沐熏亦思醉其下燕媠恐凟君敬抱¶
緑綺琴𤣥酒挹古罇月明流水間一洗世濁昏摸冩香¶
與影計君已厭聞老我少傑思尚喜非陳言¶
　　次韻張季長正字梅花¶
倚橋臨水似催詩戲伴鵝黄上栁絲萬里西湖驚斷夢¶
二年東閣憶幽期(游甞官/唐安)揷瓶直欲連全樹簪㡌憑誰¶
<pb:KR4d0267_WYG_009-23a>¶
揀好枝一味凄凉君勿歎平生初不願春知¶
　　次韻季長見示¶
倚遍南樓十二欄長歌相屬寓悲歡空懐鐵馬横戈意¶
未試氷河墮指寒成敗極知無定勢是非元自要徐觀¶
中原阻絶王師老那敢山林一枕安¶
　　廣都道中呈季長¶
天上石渠郎能來伴楚狂風霜朝竝轡燈火夜連牀江¶
水不勝緑梅花無賴香劇談那得住出處要平章¶
<pb:KR4d0267_WYG_009-23b>¶
　　㸔梅歸馬上戲作¶
平明南出笮橋門走馬歸來趂未昏漸老更知閒有味¶
一冬强半在梅村¶
　　又¶
本為梅花判痛飲却嗅梅香消宿酲日欲落時始上馬¶
青羊宮前聞發更¶
　　又¶
一㸃不雜桃李春一水隔斷車馬塵恨不來為清夜飲¶
<pb:KR4d0267_WYG_009-24a>¶
月中香露濕烏巾¶
　　又¶
江路疎籬已過清月中霜冷若為情不如折向金壺貯¶
畫燭銀燈㸔到明¶
　　又¶
江郊車馬滿斜暉爭趂南城未闔扉要識梅花無盡蔵¶
人人襟袖帶香歸¶
　　别後寄季長¶
<pb:KR4d0267_WYG_009-24b>¶
俗子俗到骨一揖已溷人不知此曹面何處得許塵我¶
非作崖塹汝自不可親道途逢使君令我生精神頓増¶
江山麗更覺風月新對牀得晤語傾倒夜達晨亟起忘¶
縛絝小醉或墮巾繚出錦城南問訊江梅春煎茶憩野¶
店喚船截煙津凄凉弔廢苑蕭散誇閒身暮歸度略彴¶
月出水鱗鱗思君去已逺此㑹何由頻¶
　　中夜對月小酌¶
今夕復何夕素月流清輝徘徊入我堂化作白玉墀栖¶
<pb:KR4d0267_WYG_009-25a>¶
鳥滿髙樹空庭結煙霏可憐如許景早眠人不知我幸¶
與周旋一醉那得辭整我接羅巾斟我翡翠巵清愁不¶
可耐三嗅梅花枝¶
　　客愁¶
騎馬出門無所詣端居正爾客愁侵蒼顔白髪入衰境¶
黄巻青燈空苦心天下極知須雋傑書生何恨死山林¶
消磨未盡胸中事梁甫時時尚一吟¶
　　詩酒¶
<pb:KR4d0267_WYG_009-25b>¶
酒隠凌晨醉詩狂徹旦歌憫憐蝸左角嘲笑螘南柯風¶
月隨長笛江湖入短蓑平生㑹心處最向漆園多¶
　　道室夜意¶
寒泉潄酒醒午夜誦仙經茶鼎聲號蚓香盤火度螢齋¶
心守𤣥牝閉目得黄寜寄語山中友因人送茯苓¶
　　道室晨起¶
紙帳晨光透山爐宿火燃雞鳴猶喔喔鴉起已翩翩形¶
槁寒巖木心凝古澗泉何須更臨鏡斷是一癯僊¶
<pb:KR4d0267_WYG_009-26a>¶
　　城南王氏荘尋梅¶
涸池積槁葉茆屋圍疎籬可憐庭中梅開盡無人知寂¶
莫終自香孤貞見幽姿雪㸃滿緑苔零落尚爾竒我來¶
不須晴微雨正相宜臨風兩愁絶日暮倚笻枝¶
　　遊萬里橋南劉氏小園¶
佳園寂無人滿地梅花香閒來曳拄杖臘月日已長朱¶
橋架江面欄影揺波光竒哉小垂虹夢破鱸魚鄉汀鷺¶
一㸃白煙栁千絲黄便欲喚釣舟散髪歌滄浪可憐隔¶
<pb:KR4d0267_WYG_009-26b>¶
岸人車馬日夜忙我歸門復掩寂厯挂斜陽¶
　　過筰橋道中龍祠小留¶
江邊龍廟何年作白浪花中挿朱閣朝暾漸上宿霧收¶
春氣已動晨霜薄我來倚欄一悵然蘆花滿空如栁綿¶
安得身為雙白鷺飛上灘頭却飛去¶
　　道上見梅花¶
載酒房湖風日美探梅喜折一枝新今朝忽向街頭見¶
萬蕚千跗俗却春¶
<pb:KR4d0267_WYG_009-27a>¶
　　倚樓¶
減盡朱顔白髪新高樓徙倚黙傷神未酬馬上功名願¶
已是人間老大身太史周南方卧疾拾遺劍外又逢春¶
一杯且為江山助百萬呼盧迹已陳¶
　　寄王季夷¶
平生吾子最知心巴隴飄零嵗月侵萬里喜聞身尚健¶
五更惟有夢相尋挿花意氣狂如昨中酒情懐病至今¶
共約暮年須强飯天台廬阜要登臨¶
<pb:KR4d0267_WYG_009-27b>¶
　　丁酉除夕¶
浮生過五十光景如飛鴻寒暑俛仰間四序忽已終殊¶
方感飄泊晚境嗟龍鍾桃符與爆竹嬾復隨兒童不寐¶
非守嵗燕坐夜過中氣定神自凝海日何瞳曨豈惟三¶
彭逃坐覺六入空徂年勿惆悵閲世方無窮¶
　　正月二日晨出大東門是日府公宴移忠院¶
成都春事早開嵗已暄妍藍尾傳盃後遨頭出郭前爭¶
門金騕褭滿野繡輜軿白髪花邊醉何妨似少年¶
<pb:KR4d0267_WYG_009-28a>¶
　　小飲落梅下戲作送梅¶
零落梅花不自由斷腸容易付東流與人又作經年别¶
問月應知此夜愁已是狂風巻平野更禁横笛起危樓¶
何時小雪山隂路處處尋香繫釣舟¶
　　立春¶
鬢毛蕭颯寸心灰生怕新年節物催幸是身閒朝睡美¶
忽聞鼓吹打春回¶
　　初春出遊戲作¶
<pb:KR4d0267_WYG_009-28b>¶
緑窓百舌喚春眠問栁尋花意已便京洛化衣無夢去¶
邯鄲觀伎有詩傳銅壺閣下閒欹㡌石鏡坊前戲墜鞭¶
酒隠人間君勿誚定勝山澤作臞僊¶
　　初春遣興(始於志退休而終於惓惓/許國之忠亦臣子大義也)¶
爛熟思來怕熱官退飛心地喜輕安捨魚正可取熊掌¶
食肉何須知馬肝放眼栁梢初暗動褪花梅子已微酸¶
典衣剰作江頭醉莫謂天涯苦鮮歡¶
　　又¶
<pb:KR4d0267_WYG_009-29a>¶
大隱悠悠未棄官俸錢雖薄却心安人方得意矜蝸角¶
天豈使予為鼠肝佳日劇棊忘旅恨短衣馳射壓儒酸¶
小桃楊栁爭時節載酒江頭罄一歡¶
　　又¶
白髪凄凉故史官十年身不到長安即今天末弔形影¶
何日上前傾肺肝孤憤書成詞激烈五噫歌罷意辛酸¶
此懐欲說無人共安得相擕素所歡¶
　　予年十六始識葉晦叔於西湖上後二十七年晦¶
<pb:KR4d0267_WYG_009-29b>¶
　　叔之弟聲叔來為臨卭守相遇於成都晦叔沒久¶
　　矣訪其遺文略無在者乃賦此詩¶
故人零落久山丘誰記京華第一流曹霸揮毫空萬馬¶
庖丁投刃解千牛相逢夢境何勞記追想清言未免愁¶
雷電取将遺稿盡他年虗有茂陵求¶
　　初春探花有作¶
燈山昨夢歎匆匆便恐新春過眼空千縷未揺官栁緑¶
一梢初放海棠紅金羈絡馬閒遊處彩筆題詩半醉中¶
<pb:KR4d0267_WYG_009-30a>¶
流落天涯何足道年年常策探花功¶
　　遊諸葛武侯書臺¶
沔陽道中草離離卧龍往矣空遺祠當時典午稱猾賊¶
氣喪不敢當王師定軍山前寒食路至今人祠丞相墓¶
松風想像梁甫吟尚憶幡然畣三顧出師一表千載無¶
逺比管樂葢有餘世上俗儒寜辦此高堂當日讀何書¶
　　觀花¶
我遊西川醉千塲萬花成圍栁著行紅錦地衣舞霓裳¶
<pb:KR4d0267_WYG_009-30b>¶
翠帬繡袂天寳粧清歌一發無留觴嫋嫋餘聲縈杏梁¶
黄金絡馬照路光自䕶羃䍦觀海棠搜竒選勝日夜忙¶
不惟燕宮碧雞坊暮歸奚奴負錦囊路人爭㸔放翁狂¶
　　張園觀海棠¶
朝陽照城樓春容極明媚走馬蜀錦園名花動人意嚴¶
粧漢宮曉一笑初破睡定知夜宴歡酒入妖骨醉低鬟¶
羞不語困眼嬌欲閉雖豔無俗姿太息真富貴結束吾¶
方歸此别知幾嵗黄昏亷纎雨千㸃裛紅淚¶
<pb:KR4d0267_WYG_009-31a>¶
　　月夕¶
醉從東郭歸散髪臨前楹呼僮淨埽地勿使黦月明庭¶
空卧松影簷逈送鐸聲鐘斷心境寂露下毛髪清出門¶
碧霧合九陌無人行坐令錦官城化作白玉京¶
　　夜飲即事¶
天涯久客我何堪聊喜燈前得縱談磊落金盤薦糖蟹¶
纎柔玉指破霜柑燭圍寳馬人将起花墜紗巾酒正酣¶
更作茶甌清絶夢小窓横幅畵江南¶
<pb:KR4d0267_WYG_009-31b>¶
　　夜宴賞海棠醉書¶
便便癡腹本來寛不是天涯强作歡燕子來時新社雨¶
海棠開後却春寒醉誇落紙詩千首歌費纒頭錦百端¶
深院不聞傳夜漏忽驚蠟淚已堆盤¶
　　二月十六日賞海棠¶
常年春半花事竟今年春半花始盛衰翁不減少年狂¶
走馬直與飛蝶競妍華有露洗愈明纖弱無風揺不定¶
莫放飄零作紅雨剰㸔倩笑臨粧鏡溪梅枯槁墮巖谷¶
<pb:KR4d0267_WYG_009-32a>¶
山杏輕浮真妾媵欲誇絶艶不勝說縱欠濃香何足病¶
華燈銀燭揺花光翠杓金舩豪酒興夜闌感事獨悽然¶
繁枝空折誰堪贈¶
　　即席¶
觧鞅名園眼倍明殷勤翠袖勸飛觥海棠紅杏欲無色¶
蛺蝶黄鸝俱有情去日不留春漸老歸舟已具客將行¶
倦遊短鬢無多緑生怕尊前唱渭城¶
　　東歸有日書懐¶
<pb:KR4d0267_WYG_009-32b>¶
萬里橋邊白版扉三年髙卧謝塵鞿半窓竹影棊僧去¶
滿棹蘋風釣伴歸㸔鏡已添新雪鬢聴雞重拂舊朝衣¶
故人零落今無幾華表空悲老令威¶
　　睂州披風榭拜東坡先生遺像¶
蜿蜒回顧山有情平鋪十里江無聲孕竒蓄秀當此地¶
鬱然千載詩書城高臺老仙誰所寫仰視眉宇空崢嶸¶
百年醉魂吹不醒飄飄風袖笻枝横爾來逢迎厭俗子¶
龍章鳯姿我眼明北扉南海均夢耳謫墮本自白玉京¶
<pb:KR4d0267_WYG_009-33a>¶
惜哉畫史未造極不作散髪騎長鯨故鄉歸來要有日¶
安得春江變酒從公傾¶
　¶
　¶
　¶
　¶
　¶
　¶
<pb:KR4d0267_WYG_009-33b>¶
　¶
　¶
　¶
　¶
　¶
　¶
　¶
　劍南詩藳巻九¶
