# -*- mode: mandoku-view; -*-
#+TITLE: 劍南詩藁
#+DATE: 2015-08-25 00:01:52.927421
#+PROPERTY: ID KR4d0267
#+PROPERTY: BASEEDITION WYG    
#+PROPERTY: JUAN 卷十七
<pb:KR4d0267_WYG_017-1a>¶
欽定四庫全書¶
　劎南詩稾巻十七¶
　　　　　　　　　　　　　宋　陸㳺　撰¶
　　初冬雜題¶
勛業文章意已闌暮年不足是看山江南寺寺樓堪倚¶
安得身如杜牧閒¶
　　又¶
暮嫌風雨作新寒一樹青楓已半丹身在范寛圖畵裏¶
<pb:KR4d0267_WYG_017-1b>¶
小樓西角&KR1233;憑闌¶
　　又¶
風横雲低雨脚斜一枝柔艣暮咿啞昏昏醉臥知何處¶
推起船篷忽到家¶
　　又¶
五斗安能解醉酲瞢騰睡眼怯窓明策勛賴有春芽在¶
臥聽山童轉磑聲¶
　　又¶
<pb:KR4d0267_WYG_017-2a>¶
荒郊寒雨晩凄凄四壁穿頹旋補泥物我元須各安穩¶
自苫牛屋織雞棲¶
　　又¶
風雨聲豪入夢中不知身世寄孤蓬狐裘氊帽如龍馬¶
天漢西南小益東¶
　　閉户¶
屏居無一事閉户常經旬勿云草舍陋愛此油窓新三¶
日不作詩幽禽語撩人尺素雜行草往檄江梅春¶
<pb:KR4d0267_WYG_017-2b>¶
　　十月四日夜記夢¶
四客聨轡来我醉久不知倒衣出迎客媿謝前致辭客¶
意極疎豁大笑軒鬚睂禮豈為我設度外以相期衮衮¶
吐雄辯泠泠誦新詩共言攜酒壺埽地臨前墀意氣相¶
顧喜忽如少年時老雞不解事喚覺空嗟咨涉世四十¶
年賢雋常追隨爾来風俗壞動脚墮險巇森然義府刀¶
誰為叔度陂起作四客篇捕影吾其癡¶
　　西路口山店¶
<pb:KR4d0267_WYG_017-3a>¶
日薄霜清十月天馬蹄聲裏送流年店當古路三乂處¶
山似孤雲兩角邊(孤雲兩角/在漢中)淹泊自悲窮不醒衰殘更¶
著病相纏榆闗瀚海知何在目送飛鴻入暮煙¶
　　題海首座俠客像¶
趙魏沙塵千丈黄遺民膏血飽豺狼功名不遣斯人了¶
無奈和戎白面郎¶
　　送綽姪住菴吴興山中¶
一盃淡粥不烹蔬(綽居山粥飯/外菜亦不食)自占雲根結草廬非佛¶
<pb:KR4d0267_WYG_017-3b>¶
非心猶坐斷定知不看夾山書¶
　　又¶
湖海相從十日留頗哀老子鬢驚秋目光猶射車牛背¶
不用殷勤舉話頭¶
　　冬夜與溥菴主說川食戲作¶
唐安薏米白如玉漢嘉栮脯美勝肉大巢初生蠶正浴¶
小巢漸老麥米熟龍鶴作羮香出釜木魚瀹葅子盈腹¶
未論索䴵與饡飯最愛紅糟并缹粥東来坐閱七寒暑¶
<pb:KR4d0267_WYG_017-4a>¶
未嘗舉箸忘吾蜀何時一飽與子同更煎土茗浮甘菊¶
　　仗錫平老自都城囘見訪索怡雲堂詩¶
東華軟塵飛撲帽黄金絡馬人看好渠儂胸中誰得知¶
畏禍憂䜛鬢先老舉世輸與平元衡青山白雲過一生¶
出門曵杖便千里白雲不約常同行敲門剝啄雲沒履¶
劇談未竟還東去到山分我一片雲併遣春風吹好句¶
　　野飲¶
青山千載老英雄濁酒三盃失阨窮訪古頽垣荒塹裏¶
<pb:KR4d0267_WYG_017-4b>¶
覓交屠狗賣漿中平堤漸放春蕪緑細浪遥翻夕照紅¶
已把殘年付天地騎牛吹笛伴村童¶
　　樊江觀梅¶
莫笑山翁老據鞍探梅今夕到江干半灘流水浸殘月¶
一夜清霜催曉寒倚醉更教重秉燭怕寒元自怯憑欄¶
誰知携客芳華日曾費纏頭錦百端(成都合江園芳/華樓下梅最盛)¶
　　山亭觀梅¶
與梅歲歲有幽期忘却如今兩鬢絲椉淡月時和雪看¶
<pb:KR4d0267_WYG_017-5a>¶
斸蒼苔地帶花移先春瘦損應多恨靜夜香来更一竒¶
醉倒欄邊君勿笑明朝紅蕚綴空枝¶
　　射的山觀梅¶
射的山前雨墊巾籬邊初見一枝新照谿盡洗驕春意¶
倚竹真成絶代人餐玉元知非火食化衣應笑走京塵¶
即今畫史無名手試把清詩當寫真¶
　　又¶
凌厲氷霜節愈堅人間乃有此癯仙坐収國士無雙價¶
<pb:KR4d0267_WYG_017-5b>¶
獨立東皇太一前此去幽尋應盡日向来别恨動經年¶
花中竟是誰流輩欲許芳蘭恐未然¶
　　别梅¶
竹籬數掩傍魚磯萬㸃梅花掠地飛正喜廵簷来索笑¶
已悲臨水送將歸影横月處愁空絶子滿枝時事更非¶
自古情鍾在吾輩尊前莫怪淚沾衣¶
　　憶梅¶
護惜常愁滿樹開況無一片在蒼苔眼高嬾為凡花醉¶
<pb:KR4d0267_WYG_017-6a>¶
腸斷驚聞暮角哀寫向素綃時拂拭移来幽圃自栽培¶
論心竟是明年事輸與酴醿在酒盃¶
　　新晴午枕初起信筆¶
閉户日陶然晴窓春已妍華胥夢中國龍漢刼初年浩¶
浩塵揚海茫茫杵倚天何妨駕孤鶴小憩華山前¶
　　乙巳早春¶
故故啼鶯傍曲廊飛飛戲蝶度横塘病来對酒心雖怯¶
老去逢花眼尚狂牀擁琴書供枕籍簾通風月索平章¶
<pb:KR4d0267_WYG_017-6b>¶
一丘一壑從来事起就功名未苦忙¶
　　小雨¶
細細濕春光霏霏破夕陽臥聞驚倦枕起看入虚堂映¶
葉鶯猶囀爭泥燕正忙閒愁無遣處誰與共飛觴¶
　　南&KR2455;遇大風雨¶
歎息誰如造物雄故將意氣壓衰翁千羣鐵馬雲屯野¶
百尺金蛇電掣空身羡漁蓑鳴急雨心憐鴉陣困狂風¶
世間變態誰能測歸路斜陽十里紅¶
<pb:KR4d0267_WYG_017-7a>¶
　　春晩至山中因訪陳道人¶
一春衰病集殘骸太息流塵覆酒杯僧鉢始知蓴菜老¶
佛瓶初見杏花開蘋溪小雨成幽討松院斜陽又獨来¶
不為愛閒從野叟年来萬事學低摧¶
　　小隱¶
小隱在江干茆廬亦易安庖厨供白小籬落蔓黄團蹭¶
蹬馮唐老飄零范叔寒世情從迫隘醉眼覺天寛¶
　　春興¶
<pb:KR4d0267_WYG_017-7b>¶
萬事不闗身翛然一幅巾雖非愛酒伴猶是别花人(杜/詩)¶
(走覓南隣愛酒伴白樂天紫/薇花詩不别花人不與看)領畧琴書意掃空車馬塵¶
東阡與南陌隨處夢殘春¶
　　曾仲躬見過適遇予出留小詩而去次韻二首¶
地僻元無俗客来蓬門只欲為君開山横翠黛供詩本¶
麥巻黄雲足酒材¶
　　又¶
數樹山花草舍東想公繫馬落殘紅那知老子耶溪上¶
<pb:KR4d0267_WYG_017-8a>¶
正泛朝南暮北風¶
　　睡起¶
風約飛花滿曲廊蕭然無客共焚香瓮醅力重初投枕¶
鼻鼾聲豪已撼牀栩栩夢遊心自適昏昏起坐日方長¶
靜憑一几吾何恨笑殺穿簾燕子忙¶
　　病起¶
山村病起帽圍寛春盡江南尚薄寒志士凄涼閒處老¶
名花零落雨中看斷香漠漠便支枕芳草離離悔倚闌¶
<pb:KR4d0267_WYG_017-8b>¶
収拾吟牋停酒椀年来觸事動憂端¶
　　山居戲題¶
海山縹緲斸雲扄掃地焚香悦性靈嫩白半甌嘗日鑄¶
硬黄一巻學蘭亭衰顏冉冉臨清鏡華髪蕭蕭倚素屏¶
尊酒不空身見在莫爭天上少微星¶
　　又¶
病起清羸不自持年光都上鬢邊絲昏昏雨細梅黄後¶
漫漫秧青水滿時曲几方牀娛永日矮冠髙屐駭羣兒¶
<pb:KR4d0267_WYG_017-9a>¶
客来莫笑狂顚甚此處那容世俗知¶
　　芒種後經旬無日不雨偶得長句¶
芒種初過雨及時紗厨睡起角巾欹癡雲不散常遮墖¶
野水無聲自入池緑樹晩涼鳩語閙畵梁晝寂燕歸遲¶
閒身自喜渾無事衣覆熏籠獨誦詩¶
　　久雨喜晴十韻¶
一雨二十日頽牆屋茆爛扶杖出門行四顧水瀰漫村¶
迥鳩爭巢村昏雞失旦荒庭蛙黽豪空廡螢火亂蠧魚¶
<pb:KR4d0267_WYG_017-9b>¶
敗書編萍草黏户半清風忽東来一剪雨脚斷天青日¶
杲杲河白星燦燦車轍尋舊途船歩出新岸稍喜泥潦¶
乾破竈得炊㸑賤貧固多憂長歌寄吾歎¶
　　盆池¶
人生何處不兒嬉一世元知孰是非汲井埋盆鑿苔破¶
敲針作釣得魚歸蕭蕭菰葉風聲細嫋嫋蘋花雨㸃稀¶
竝舍老翁能喜事為添拳石象苔磯(盆池初成隣人吳/氏老送小石置池)¶
(上/)¶
<pb:KR4d0267_WYG_017-10a>¶
　　月中過蜻蜓浦¶
天光水色合為一舟出西城猶落日一規忽見寒璧升¶
萬頃坐歎溶銀溢哀哀姑惡訴何苦熠熠螢火光自失¶
葦低時見小艇過水響遥知大魚出銅壺玉酒我徑醉¶
短髪垂肩蓬不櫛緩篙遡月勿遽行坐待湘妃鼔瑶瑟¶
　　六峰項里看采楊梅連日留山中¶
綠隂翳翳連山市丹實纍纍照路隅未愛滿盤堆火齊¶
先驚探頷得驪珠斜簪寶髻看遊舫細織筠籠入上都¶
<pb:KR4d0267_WYG_017-10b>¶
醉裏自矜豪氣在欲椉風露摘千株¶
　　雨中自項里夜至新塘捨舟歩歸¶
樺炬如椽點不明還家潦水與階平一盃濁酒頽然睡¶
恍似金牛夜下程¶
　　又¶
天如漆黑泥沒踝老健猶能踸踔歸裊裊爐香支枕看¶
終年只合掩柴扉¶
　　夜聽竹間雨聲¶
<pb:KR4d0267_WYG_017-11a>¶
解酲不用酒聽雨神自清治疾不用藥聽雨體自輕我¶
居萬竹間蕭瑟送此聲㷊香倚蒲團袖手坐三更人苦¶
不自覺忿慾投隙生起㰱簷間雨更與此君盟¶
　　泛三江海浦¶
鼇負三山碧海秋龍驤萬斛放翁遊少舒我輩胸中氣¶
一掃羣兒分外愁醉斬長鯨倚天劎笑凌駭浪濟川舟¶
悠然髙詠平生事齷齪寧能老故丘¶
　　獨酌有懷南鄭¶
<pb:KR4d0267_WYG_017-11b>¶
憶從嶓冡渉南沮笳鼔聲酣醉膽麤投筆書生古来有¶
從軍樂事世間無秋風逐虎花叱撥夜雪射熊金僕姑¶
白首功名元未晩笑人四十歎頭顱¶
　　秋日泛鏡中憩千秋觀¶
病起重来理釣絲扁舟迨及素秋時舊交猶有青山在¶
幽趣唯應白鳥知冉冉年光行老矣茫茫世路欲何之¶
秦皇酒榼苔封遍虚負霜螯左手持(湖山之間有石/號秦皇酒瓮)¶
　　秋夕虹橋舟中偶賦¶
<pb:KR4d0267_WYG_017-12a>¶
解纜初離小市門放篙衝破一谿雲露螢合散自成陣¶
水鳥飛鳴如覓羣楓落荷疎秋漸老河傾斗轉夜將分¶
書生老負功名志醉裏長歌強一欣¶
　　秋思¶
一徑苔侵四壁空北窓支枕聽秋鐘故人去後登樓怯¶
白髪多来覽鏡慵狂憶射麋窮楚澤閒思釣雪泛吳松¶
相如病渴年来劇釀酒傾家畏不供¶
　　自嘲¶
<pb:KR4d0267_WYG_017-12b>¶
窮途久矣歎吾衰雙鬢新添幾縷絲身是在家狂道士¶
心如退院病禪師極知勾漏求丹藥不及衡陽賣漉籬¶
習氣若為除未盡小軒風月又成詩¶
　　豐年行¶
秋風蕭蕭秋日薄築場穫稻方竭作志士雖懷晩歲悲¶
農家自足豐年樂撥醅白酒喚隣曲啄黍黄雞初束縳¶
長魚出網健欲飛新兔臥盤肥可&KR0796;躬耕辛苦四十年¶
一飽豈非天所酢書生識字亦聊爾莫作揚雄老投閣¶
<pb:KR4d0267_WYG_017-13a>¶
　　秋夜泊舟亭山下¶
逢水逢山到處留可憐身世寄孤舟一汀蘋露漁村晩¶
十里荷花野店秋羽檄未聞傳塞外金椎先報擊衙頭¶
(聞敵人行帳為壯士所攻幾/不免敵語酋長所在為衙頭)煌煌太白髙千丈那得功¶
名取次休¶
　　初秋山中作¶
萬里西風吹幅巾即今真箇是閒人堆盤菱熟燕脂角¶
藉藻鱸新淡墨鱗姥嶺蹇驢尋雪徑娥江孤艇繫煙津¶
<pb:KR4d0267_WYG_017-13b>¶
飄然樂事真當勉遠付十年無此身¶
　　秋夜讀書有感¶
久病畏長夏枕簟如炮焚扶持賴藥物俛仰秋已分清¶
夜炷爐香裊裊起孤雲靈府豁蒙滯舊學資鉏耘言念¶
總角初操觚極囏勤諸老頗賞識謂可與斯文沉痼幸¶
鍼石輪囷勞斧斤可憐四十年薄陋負所聞白首猶著¶
書逝將獻吾君太官薦玉食野人徒美芹¶
　　晩涼登山亭¶
<pb:KR4d0267_WYG_017-14a>¶
庭空葉飛秋村迥鳩喚雨新涼入巾褐老子顚欲舞憑¶
髙望稽山秀色溢天宇一鏡三百里水落分别浦凄涼¶
吊禹穴秦漢未為古世俗誰與歸吾其老農圃¶
　　夜歩¶
市人莫笑雪蒙頭北陌南阡信脚遊風逓鐘聲雲外寺¶
水揺燈影酒家樓鶴歸遼海逾千歲楓落吳江又一秋¶
却掩船扉耿無寐半窓落月照清愁¶
　　感秋¶
<pb:KR4d0267_WYG_017-14b>¶
秋堂露氣清蕭爽入毛骨葛裯耿無寐坐待山月沒濕¶
螢飛不起熠熠依衰草勁風西北號落葉紛可埽老生¶
惜歲月烈士志功名登臨送將去非復兒女情懸知青¶
海邊殺氣横千里良時不可失敵行速如鬼(時聞邊酋/自香草淀)¶
(入秋山葢/遠遁矣)¶
　　病中作¶
一病二十日直愁難自還殘書不成讀長夜只供閒風¶
舞迎霜葉雲昏欲雨山臨窓忽自笑詩思又相闗¶
<pb:KR4d0267_WYG_017-15a>¶
　　送猷講主赴李明府姜山之招¶
貫花籖帙壓車轅惟子窮探到本源聽法鬼神環麈尾¶
質疑英俊集龍門孤舟此日輕為别尺素何時遠見存¶
坐想文殊對摩詰髙談無礙九河翻¶
　　雨中排悶¶
點點滴滴雨不晴暗暗淡淡燈不明皇天胡為貸此老¶
病臥垂困今已平却慙向者力量淺鼠肝蟲臂猶闗情¶
百年終歸朝露速一死正自秋毫輕明朝且作山中行¶
<pb:KR4d0267_WYG_017-15b>¶
青鞵已覺白雲生豐年處處村酒好莫教湘湖蓴菜老¶
(湘湖在蕭山/縣蓴菜絶竒)¶
　　秋夜歌¶
書生白首無處著病臥空亝夜蕭索茶鐺颼颼候湯熟¶
燈檠蓛蓛看燼落山童喚起已復倒顧影自笑如孤鶴¶
人言富貴墮駭機一生窮愁正不惡架上故裘破見肘¶
牀頭殘酒傾到脚問君何以鏖霜風悠然臥聽山城角¶
　　病起鏡中見白髪此去七十無十寒暑矣偶得長¶
<pb:KR4d0267_WYG_017-16a>¶
　　　句¶
短鬢蕭條失故青人間真似宿郵亭正令寛作十年夢¶
安用更留三日醒覆瓿書成空自苦擊轅歌罷遣誰聽¶
客来若覓衰翁處睡起悠然倚素屏¶
　　初寒宴坐¶
微火如螢度篆盤明窓坐敗幾蒲團羣兒誰信老懷嬾¶
萬事不禁醒眼看道在簞瓢端自足心閒天地本来寛¶
此生自斷君知否不辦歸裝也掛冠¶
<pb:KR4d0267_WYG_017-16b>¶
　　溪行¶
霜落水初澄星繁月未升近村聞夜犬隔浦見秋燈多¶
病乃如許微寒已不勝平生隣曲意移棹避漁罾¶
　　又¶
疎鐘度莽蒼遠火耿微茫歲暮水歸壑夜寒天霣霜人¶
生一蟲臂世路幾羊腸老大忘繩檢狂歌盡意長¶
　　讀書¶
遠遯江湖上端居風雨中紙新窓正白爐煖火通紅籖¶
<pb:KR4d0267_WYG_017-17a>¶
帙方重整聲形且細窮扶衰倘未死更破十年功¶
　　自嘲用前韻¶
殘年過六十寂寞臥山中病眼驚新暗衰顏失舊紅人¶
譏作詩瘦自憫著書窮輸與封侯骨雲臺競策功¶
　　病中久廢遊覽悵然有感¶
裘馬清狂徧兩川十年身是地行仙歸来訪舊半為鬼¶
已矣此生休問天不恨盃觴無藉在但悲山水曠周旋¶
垂虹風月休如昨安得青錢買釣船¶
<pb:KR4d0267_WYG_017-17b>¶
　　新釀熟小飲¶
玉船㶑㶑酌鵝黄菊欲殘時抵死香似與幽人為醉地¶
清笳聲裏一天霜¶
　　又¶
籬菊猶堪采落英一尊玉瀣釀初成今宵要向中庭飲¶
不展華茵展月明¶
　　題徐淵子環碧亭亭有茶山曾先生詩¶
茶山丈人厭囂譁幅巾每訪博士家小亭談笑不知暮¶
<pb:KR4d0267_WYG_017-18a>¶
往往城上聞吹笳興来傑作粲珠璧歲久妙墨亡龍蛇¶
郎君弟子多白髪回頭日月如犇車徐卿赤城古仙子¶
十年四海推才華覽觀陳迹喜不寐旋補罅漏支傾斜¶
曲池還浸古来月樷莽忽見當時花重題舊句照髙棟¶
力振風雅排滛哇席間紵袍已散鵠堂上講鼓初停撾¶
速宜力置竹葉酒不用更瀹桃花茶(桃花茶見/曾公詩)¶
　　雜興¶
鰻井初生一縷雲鮑郎山下雨昏昏艣聲嘔軋秋空曉¶
<pb:KR4d0267_WYG_017-18b>¶
水際人家尚閉門¶
　　又¶
孤夢初回揭短篷橋邊曉日已曈曨太平氣象君知否¶
盡在豐年笑語中¶
　　又¶
古寺髙樓暮倚闌野雲不散白漫漫好山遮盡君無恨¶
且作滄溟萬里看¶
　　大雪¶
<pb:KR4d0267_WYG_017-19a>¶
大雪江南見未曾今年方始是嚴凝巧穿簾罅如相覓¶
重壓林梢欲不勝氊幄擲盧忘夜睡金羇立馬怯晨興¶
此生自笑功名晩空想黄河徹底氷¶
　　遣興¶
書生不自憐老眼付皇天已飽三升稷寧堆百屋錢紅¶
塵忙過日青嶂醉論年名字元虚幻從人謗是仙¶
　　委轡¶
委轡去悠悠山窮得渡頭白雲生碧巘翠木擁朱樓野¶
<pb:KR4d0267_WYG_017-19b>¶
榼淵朙酒征塵季子裘自憐詩興在杜若滿芳洲¶
　　雪中作¶
竹折松僵鳥雀愁閉門我亦擁貂裘已忘作賦遊梁苑¶
但憶衘枚入蔡州屬國餐氊真強項翰林煑茗自風流¶
明朝日暖君須記更看青鴛玉半溝¶
　　夢筆驛¶
朱扉水際亭白墖道邊寺扁舟幾往返每過輒㱆欷經¶
秋病不死歲暮復不至少年自喧譁此老獨顦顇可憐¶
<pb:KR4d0267_WYG_017-20a>¶
釣鰲客終返屠羊肆吾身行亦無榮辱安所寄短燈照¶
孤愁寒衾推殘醉明當臨大江一灑壯士淚¶
　　舟中感懷三絶句呈太傅相公兼簡岳大用郎中¶
浪中鞺鞳雨聲寒孤夢初回燭半殘甲子一周戎未滅¶
闗山還帶淚痕看¶
　　又¶
雨打孤篷酒漸消昏燈與我共無聊功名本是無憑事¶
不及寒江日兩潮¶
<pb:KR4d0267_WYG_017-20b>¶
　　又¶
夢筆亭邊擁鼻吟壯圖蹭蹬老侵尋不眠數盡雞三唱¶
自笑當年起舞心¶
　　西興泊舟¶
衰髪不勝白寸心殊未降避風留水市岸幘倚船窓日¶
上金鎔海潮来雪捲江登臨數竒觀未易敵吾邦¶
　　錢清夜渡¶
輕舟夜絶江天濶星磊磊地勢下東南壯哉水所匯月¶
<pb:KR4d0267_WYG_017-21a>¶
出半天赤轉盼離巨海清暉流玉宇草木盡光彩男子¶
志功名徒死不容悔坐思黄河上横戈被重鎧晩途雖¶
益困此志顧常在一日天勝人醜虜安足醢¶
　　夜歸¶
晡時捩柂離西興錢清夜渡見月升浮橋沽酒市嘈囋¶
江口過埭牛凌兢寒韲煑䴵坐茆店小鮮供饌尋魚罾¶
偶逢估客問姓字歡笑便足為交朋須臾一飽各散去¶
㠶席健快如超騰雲間戍樓鼔坎坎山尾佛墖燈層層¶
<pb:KR4d0267_WYG_017-21b>¶
夜分到家趨篝火稺子驚起頭鬅鬙道途辛苦未暇說¶
一尊且復驅嚴凝¶
　　江北莊取米到作飯香甚有感¶
我昔從戎清渭側散闗嵯峨下臨賊鐵衣上馬蹴堅氷¶
有時三日不火食山蕎畬粟雜沙磣黑黍黄粱如土色¶
飛霜掠面寒壓指一寸赤心惟報國即今歸臥稽山下¶
眼昏臂弱衰境逼新秔炊飯香出甑風飱澗飲何曾識¶
我豈農家志飽煖閉户惟思事耕織征邊詔下倘可期¶
<pb:KR4d0267_WYG_017-22a>¶
盾鼻猶堪試殘墨¶
　　感興¶
築室真須待伯夷起墳仍合近要離藥来敵境靈何用¶
米出邊方死不炊下石紛紛驚俗薄絶絃寂寂嘆吾衰¶
一尊且作尋春計又見東風浩蕩時¶
　　新春¶
濛濛煙雨暗江干新歲還勝故歲寒酒壓濁清鳴社瓮¶
菜分紅綠簇春盤良辰節物元如昨病客情懷自鮮歡¶
<pb:KR4d0267_WYG_017-22b>¶
却羨村鄰機上女隔籬相喚祭蠶官¶
　　新年¶
寄迹人間夢已長新年脫帽始微霜坐中使氣如秦俠¶
陌上行歌類楚狂埽榻欲招貧與語杜門聊以醉為鄉¶
稽山剡曲雖堪樂終憶祁連古戰場¶
　　遊鏡湖¶
禹祠栁未黄剡曲水已白魴鱮来洋洋鳬雁去拍拍皇¶
天亦大度能容此狂客挂席椉長風未覺湖海迮讀書¶
<pb:KR4d0267_WYG_017-23a>¶
五十年自笑安所獲昔人精微意豈獨在簡册驥空萬¶
馬羣裘非一狐腋超然登玉笥及此煙月夕(玉笥峯在/㑹稽山南)¶
　　初春晚晴¶
雪盡氷消歛積威參差碧瓦帶斜暉土膏漸釋人東作¶
天氣初和㕍北歸小閣金船嘗臘酒華堂銀燭製春衣¶
闗心雖有尋梅夢冷蕋幽香事已非(自占歲多風雪/屢廢觀梅之集)¶
　　偶讀山谷老境五十六翁之句作六十二翁吟¶
三百里湖水接天六十二翁身刺船飯足便休慵念祿¶
<pb:KR4d0267_WYG_017-23b>¶
丹成不服怕登仙胸中浩浩了無物世上紛紛徒可憐¶
但有青錢沽白酒猶堪醉倒落梅前¶
　　自開歲畧無三日晴戲作長句¶
新年暗曀覺春慳變化相椉一瞬間雨脚稍収初見日¶
風花忽起又遮山(風欲作則大霧/充塞謂之風花)欲行幽圃還成阻未¶
脫重裘自笑孱桃李㑹開君勿恨清尊且用破衰顏¶
　　置酒梅花下作短歌¶
歲月不貸人綠髪成華顚此生幾兩屐念之每悽然我¶
<pb:KR4d0267_WYG_017-24a>¶
本塵外客已絶區中緣惟當及未死勤醉梅花前瘦影¶
寫微月疎枝横夕煙偃蹇巖壑間欲與松忘年豈亦薄¶
世俗忽逐天風翩吾詩不徒歌持配湘娥弦¶
　　梅花已過聞東村一樹盛開特往尋之慨然有感¶
春晚城南十里陂亭亭獨立見竒姿品流不落松竹後¶
懷抱惟應風月知旋拂亂雲成小佇重攜芳榼卜幽期¶
佳人空谷從来事莫恨桃花笑昔時¶
　　思蜀¶
<pb:KR4d0267_WYG_017-24b>¶
老子饞堪笑珍盤憶少城流匙抄薏飯加糝啜巢羮柑¶
美傾筠籠茶香出土鐺西郊有舊隱何日返柴荆¶
　　書憤¶
早歲那知世事囏中原北望氣如山樓船夜雪𤓰洲渡¶
鐵馬秋風大散闗塞上長城空自許鏡中衰鬢已先斑¶
出師一表真名世千載誰堪伯仲間¶
　　南窓擘黄柑獨酌有感¶
放翁潦倒鬢成絲也把花前酒一巵何限人間堪恨事¶
<pb:KR4d0267_WYG_017-25a>¶
黄柑丹荔不同時¶
　　久雨驟晴山園桃李爛漫獨海棠未甚開戯作¶
雨霽風和日漸長小園尊酒畣年光直令桃李能言語¶
何似多情睡海棠¶
　　臨安春雨初霽¶
世味年来薄似紗誰令騎馬客京華小樓一夜聽春雨¶
深巷明朝賣杏花矮紙斜行閒作草晴窓細乳戲分茶¶
素衣莫起風塵嘆猶及清明可到家¶
<pb:KR4d0267_WYG_017-25b>¶
　　延和殿退朝口號¶
雨餘未肯放朝暾穿仗恭承聖主恩清蹕傳聲徐御殿¶
(立庭中頃之奏姓名/上乃自東廂出御座)紫衣引拜許龍門徘徊漫結堯階¶
戀零落難招楚澤魂歸去猶堪誇里巷桐江新賜兩朱¶
轓¶
　　又¶
十年短櫂樂滄波強著朝衫棄釣蓑才薄何堪試馮翊¶
恩深猶許對延和空牆煙栁遥迎馬輦路春泥欲濺鞾¶
<pb:KR4d0267_WYG_017-26a>¶
莫恨此身衰病去同時朝士久無多¶
　　簡楊庭秀¶
衮衮過白日悠悠良自欺未成千古事易滿百年期黄¶
卷閒多味紅塵老不宜相逢又輕别此恨定誰知¶
　　飲張功父園戲題扇上¶
寒食清明數日中西園春事又匆匆梅花自避新桃李¶
不為髙樓一笛風¶
　　夜泛西湖示桑甥世昌¶
<pb:KR4d0267_WYG_017-26b>¶
嗟我客上都忽已見暮春騎馬出闇門眯眼吹紅塵西¶
湖商賈區山僧多市人誰令汚泉石只合加冠巾黄冠¶
更可憎狀與屠沽鄰齁齁酒肉氣吾輩何由親少須一¶
鬨散境寂鷗自馴舉手邀素月移舟采青蘋鍾從南山¶
来殷殷浮煙津鶴髪隱者歟長樂収釣緍畏冷不竟夕¶
恨此老病身明發復擾擾吾詩其絶麟¶
　　小舟過御園¶
聖主憂民罷露臺春風别苑畵常開盡除曼衍魚龍戲¶
<pb:KR4d0267_WYG_017-27a>¶
不禁芻蕘雉兔来水鳥避人横翠靄宫花經雨委蒼苔¶
殘年自喜身強健又作清都夢一回¶
　　又¶
水殿西頭起砌臺緑楊閙處杏花開簫韶本與人同樂¶
羽衛纔聞歲一来鷁首波生涵藻荇金鋪雨後上莓苔¶
逺臣侍宴應無日目斷堯雲到晚回¶
　　自眞珠園泛舟至孤山¶
呼船徑截鴨頭波岸幘閒登瑪瑙坡弦管未嫌驚鷺起¶
<pb:KR4d0267_WYG_017-27b>¶
塵埃無奈汚花何宦情不到漁蓑底詩興偏於野寺多¶
明日一藤龍井去誰知伴我醉行歌¶
　　眞珠園雨中作¶
清晨得小雨憑閣意欣然一埽羣兒迹稍稀遊女舩煙¶
波蘸山脚濕翠到闌邊坐誦空濛句予懷玉局仙¶
　　還家¶
富貴元須早致身白頭豈復市朝人數聲鵯鵊呼殘夢¶
一架酴醿送晚春疊嶂出雲明客眼澄江漲雨濯京塵¶
<pb:KR4d0267_WYG_017-28a>¶
逢人枉道哦詩瘦下語今年尚未親¶
　　又¶
天津橋上醉騎驢一錦囊詩一束書作客況當多病後¶
還家已過暮春初泥深村巷人誰顧草滿園畦手自鉏¶
不為衰遲思屏迹此心元向利名疎¶
　　初歸偶到近村戲書¶
雨過一村暗風回百草香刺船過古埭倚杖立新塘醉¶
覺乾坤大閒知日月長暮歸詩滿巻雖老尚能狂¶
<pb:KR4d0267_WYG_017-28b>¶
　　題跨湖橋下酒家¶
湖水綠於染野花紅欲燃春當三月半狂勝十年前小¶
店開新酒平橋上畵船翩翩幸強健不必愧華顚¶
　　春遊至樊江戲示坐客¶
江頭蕭蕭春色暮栁隂遊魚飽飛絮芼羮箭筍美如玉¶
點豉絲蒓滑縈筯銀鞍烏帽尋春客朱户青旗沽酒處¶
浮生細看纔幾時一笑自應忘百慮綠盃到手不肯盡¶
寶帶照地身何與酴醿爛漫我欲狂茗艼還家君勿遽¶
<pb:KR4d0267_WYG_017-29a>¶
　　暮春¶
顦顇都門白髪新歸来一振客衣塵啼鸎妒夢頻催曉¶
飛絮鍾情獨殿春湖上風光猶淡沱尊前懷抱頗清真¶
詩成絶恨知心少自寫吳牋寄故人¶
　　天華寺前遇縣令過避之入寺僧皆晝睡¶
墮絮飛花掠釣舩天華寺下賞春妍縣多官府鳴騶過¶
僧少樷林避客眠出網長魚猶鱍鱍爭泥新燕欲翩翩¶
典衣剰買旗亭醉已過旗亭六十年¶
<pb:KR4d0267_WYG_017-29b>¶
　　偶得海錯侑酒戲作¶
判無神藥斸清冥放筯那憎海物腥滿貯醇醪漬黄甲¶
密封小瓮餉紅丁從来一飽忘南北此去千鍾任醉醒¶
添雪更知憑茗椀山童敲臼隔窓聽¶
　　雨晴遊香山¶
雨打酴醿夜未拆一晴栁岸先飄雪我揺畫檝鏡湖中¶
碧水青天兩竒絶長歌縹緲雲不動横笛清悲竹將裂¶
悠然起舞影零亂卓爾四顧心激烈好山可隱輕捨去¶
<pb:KR4d0267_WYG_017-30a>¶
故人已貴長乖隔肺渴生塵防酒興眼暈成花作書厄¶
平生所期無一遂獨有曠快相除折夜歸燈火閙湖邊¶
淡淡西南一鈎月¶
　　春遊絶句¶
一百五日春郊行三十六溪春水生千秋觀裏逢急雨¶
射的峯前看晩晴(自秦望山而北合三/十六溪水為若耶溪)¶
　　夜行玉笥樵風之間宿龍瑞¶
野店谿橋供晩餉吟邊醉裏弄春風馬行缺月黄昏後¶
<pb:KR4d0267_WYG_017-30b>¶
鍾下亂山空翠中名宦不辭成寂寂歲時惟恨去怱怱¶
頗聞禹穴遺書在安得髙人與細窮¶
　　聞傅氏莊紫笑花開急棹小舟觀之¶
日長無奈清愁處醉裏来尋紫笑香漫道閒人無一事¶
逢春也似蜜蜂忙¶
　　遊法雲寺觀彝老新葺小園¶
古寺朱扉傍水開髙僧笑語共徘徊隂隂曲徑人稀到¶
一一名花手自栽竹筧引泉滋藥壠風爐篝火試茶盃¶
<pb:KR4d0267_WYG_017-31a>¶
此行自喜非生客二百年間六世来(五世祖太保公/捨園地建寺)¶
　　鹹韲十韻¶
九月十月屋瓦霜家人共畏畦蔬黄小甖大甕盛滌濯¶
青菘緑韭謹蓄藏天氣初寒手訣妙吳鹽正白山泉香¶
挾書旁觀稺子喜洗刀竭作厨人忙園丁無事臥曝日¶
棄葉狼籍堆空廊泥為緘封糠作火守護不敢非時嘗¶
人生各自有貴賤百花開時促髙宴劉伶病酲相如渴¶
長魚大肉何由薦凍韲此際價千金不數狐泉槐葉麫¶
<pb:KR4d0267_WYG_017-31b>¶
摩挲便腹一欣然作歌聊續氷壺傳¶
　　長門怨¶
未央宫中花月夕歌舞稱觴天咫尺從来所恃獨君王¶
一日讒興誰為直咫尺之天今萬里空在長安一城裏¶
春風時送簫韶聲獨掩羅巾淚如洗淚如洗兮天不知¶
此生再見應無期不如南粤匈奴使航海梯山有到時¶
　　遣興¶
莫羨朝回帶萬釘吾曹要可草堂靈風来弱栁揺官綠¶
<pb:KR4d0267_WYG_017-32a>¶
雲破竒峯湧帝青聽盡啼鸎春欲去驚回夢蝶醉初醒¶
從教俗眼憎疎放行矣桐江酹客星¶
　　晨坐道室有感¶
一缽青精便有餘世間萬事總成疎手揮絃上烏棲曲¶
口誦巖間鳥跡書丹氣初升勤沐浴芝房未熟飽耘鋤¶
碧霄騰舉人人事莫戀汚渠與臭帑¶
　　晝臥¶
忽忽見春盡徂年那更還香生帳裏霧書積枕邊山凌¶
<pb:KR4d0267_WYG_017-32b>¶
厲心猶壯沈緜氣已孱千秋有管葛看鏡汗吾顏¶
　　雨晴¶
久雨作我病今朝身頓輕花房避初旭簾影弄新晴漉¶
酒綸巾折聽琴拄杖横翛然又終日未覺負平生¶
　　宿石㠶山下¶
巻地東風吹釣船石㠶重到又經年放翁夜半酒初解¶
落月啣山聞杜䳌¶
　　又¶
<pb:KR4d0267_WYG_017-33a>¶
繫船禹廟醉如泥投宿漁家月向低濕翠撲人濃可掬¶
始知身在石㠶西¶
　　小雨泛鏡湖¶
吾州清絶冠三吴天寫雲山萬幅圖龍化廟梁飛白雨¶
鶴収仙箭下青蕪菱歌嫋嫋遥相畣煙樹昏昏淡欲無¶
端辦一船多貯酒敢辭送老向南湖(鏡湖一/名南湖)¶
　　小憩村舍¶
藤梢維艇子煙際覓人家小婦篸新麥羣童摘晩茶溪¶
<pb:KR4d0267_WYG_017-33b>¶
雲易成雨崖樹少開花聊寄平生快青鞵到若耶¶
　　平水¶
水悍溪橋敗沙頽野徑移年華入詩巻心事付笻枝雨¶
霽鵓鳩喜春歸鶗鴂知客庖消底物麥飯薦蒓絲¶
　　初夏山中¶
又報東皇促駕歸醉中闕賦送春詩佛缾是處見紅藥¶
僧榻有時聞子規野客欵門聊倒屣谿潭照影一軒眉¶
年光佳處惟初夏兒女紛紛詎得知¶
<pb:KR4d0267_WYG_017-34a>¶
　　雨後¶
礎潤還成雨雲収旋作晴巖花分日發林筍逐番生筆¶
硯行常具軒窓晩更明塵埃幸不到那得廢詩情¶
　　雲門溪上獨歩¶
山路聨翩十日隂晩晴&KR1233;喜得幽尋殘紅猶有數枝在¶
漲緑真成一倍深泉響珮環鳴闇壑月明珠璧散疎林¶
歸来寂寞鐘初動羞向孤燈説壯心¶
　　雲門過何山¶
<pb:KR4d0267_WYG_017-34b>¶
漠漠稻滿陂濛濛雨霑衣林花落更新磎鳥止復飛我¶
作山中行十日未擬歸思酒過野店念茶叩僧扉眠枕¶
松下石適意無訶譏心廣體自舒泰然不肉肥念昔在¶
官塗萬事與願違逢人無一欣對食或累欷低回三十¶
年竟不飽蕨薇空將書五車自誑腹十圍餘日猶幾何¶
可復貪塵鞿賸拾柏子香閉門觀昨非¶
　　明覺院¶
細路蟠青壁層軒倚碧空天香下塵世僧&KR0394;起雲中藤¶
<pb:KR4d0267_WYG_017-35a>¶
絡將頹石松號不斷風尤憐扶杖處直下數飛鴻¶
　　自雲門至上竈欲遊一二僧菴以雨不果¶
道逺晨炊米風和晝減衣花殘孔官廟苔滿葛仙磯&KR1233;¶
欲尋僧話先判秉炬歸山昏又成雨心事固多違¶
　　自上竈過陶山¶
宿雨初収見夕陽縱横流水入陂塘蠶家忌客門門閉¶
茶户供官處處忙綠樹村邊停醉帽紫藤架底倚胡床¶
不因蕭散遺塵事那覺人間白日長¶
<pb:KR4d0267_WYG_017-35b>¶
　　四月¶
四月江南暑尚㣲虚堂初換葛衣時嬾陪陌上雍容騎¶
且對窓間腷膊棊糝徑落花猶片片拂雲新竹已離離¶
年来病肺疎盃酌應接風光賴有詩¶
　　初夏閒居即事¶
門巷蕭蕭日正長方牀曲几傲羲皇輕風忽起楊花閙¶
清露初晞藥草香對奕兩奩飛黑白讎書千巻雜朱黄¶
穿簾語燕能從我分爾湖邊一夏涼¶
<pb:KR4d0267_WYG_017-36a>¶
　　夜汲¶
酒渴起夜汲月白天正青銅瓶響寒泉聞之心自醒井¶
邊雙梧桐映月影離離上有獨棲鵲細爪握髙枝我欲¶
畵團扇良工不可求三歎拊庭楯浩然風露秋¶
　　排悶¶
老去知心少流塵鎖斷絃尊空問字酒囊罄作碑錢掃¶
葉供朝㸑和泥補漏船胸中元浩浩白眼望青天¶
　　初夏夜賦¶
<pb:KR4d0267_WYG_017-36b>¶
好景入新夏幽人臥弊廬廊腰得風遠樹罅見星疎門¶
掩鴉棲後鐘鳴月上初青燈尚堪近起了讀殘書¶
　　新霽城南舟中夜興¶
身是江湖不繫船雨餘隨處一翛然浮雲盡歛出青嶂¶
孤月徐升行碧天収網漁歌移别浦隔城墖影落前川¶
明朝閒就平洲飲巾履追涼又一年¶
　　泊舟¶
蘸岸煙波檥畵船幅巾蕭散餞流年兩行楊栁吹晴雪¶
<pb:KR4d0267_WYG_017-37a>¶
只著啼鸎未著蟬¶
　　又¶
湖水無風鏡面平巉巉倒影萬峰青放翁眼界便疎豁¶
過盡蘆村泊蓼汀¶
　　飲伯山家因留宿¶
小醉悠然不作酲斷雲飛盡却成晴月生檐外見簾影¶
風下城頭聞角聲岸幘莎庭便髪冷酌泉桐井覺魂清¶
雞號忽報明星上夢破虚皇白玉京¶
<pb:KR4d0267_WYG_017-37b>¶
　　夜泛蜻蜓浦¶
四顧水無際三更月未生偶成揺檝去不減御風行煙¶
浦漁歌斷蘆洲鬼火明還家人已睡小立叩柴荆¶
　　晨起看山飲酒¶
愛山入骨髓嗜酒在膏肓跌宕風煙外歌呼麯蘖傍虚¶
窓天柱曉(書堂正見/天柱峯)小瓮槖泉香(家釀今年試用/岐下槖泉麯法)垂老¶
叨微祿齋居靜不忙¶
　　枕上偶賦¶
<pb:KR4d0267_WYG_017-38a>¶
初夏暑猶薄紗㡡怯夜深孤螢入窓罅斜月下牆隂靜¶
養觀書眼窮悲濟世心吾衰亦乆矣徂歲苦駸駸¶
　　自詠¶
射的山前一老樵此生何敢辱旌招繆緣學道肱三折¶
不遇知音尾半焦去蠧區區慙啄木附髙矯矯鄙凌霄¶
但令窮死心無媿也勝鳴珂事早朝¶
　　題亝壁¶
二十餘年此結茒園公谿父日論交風翻半浦亂荷背¶
<pb:KR4d0267_WYG_017-38b>¶
雨放一林新笋梢隔葉晩鸎啼谷口唼花雛鴨聚塘坳¶
出門行罷還無事借得丹經手自抄¶
　　又¶
四顧茫茫水接天幽居真箇似椉船月窓竹影連棲鵲¶
露井桐聲帶斷蟬甘寢每憎茶作祟清狂直以酒為仙¶
形骸𨚗得常羇束六十年来又二年¶
　　又¶
舴艋為家一老翁陽狂羞與俗人同夢回菱曲漁歌裏¶
<pb:KR4d0267_WYG_017-39a>¶
身寄蘋洲蓼浦中斷簡塵埃存治道髙丘草棘閉英雄¶
旗亭村酒何勞醉聊豁平生芥蔕胸¶
　　又¶
稽山千載翠依然著我山前一釣舩𤓰蔓水平芳草岸¶
魚鱗雲襯夕陽天出從父老觀秧馬歸伴兒童放紙鳶¶
君看此翁閒適處不應便謂世無仙¶
　¶
　¶
<pb:KR4d0267_WYG_017-39b>¶
　¶
　¶
　¶
　¶
　¶
　¶
　¶
　劎南詩稾巻十七¶
