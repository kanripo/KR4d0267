# -*- mode: mandoku-view; -*-
#+TITLE: 劍南詩藁
#+DATE: 2015-08-25 00:01:53.034420
#+PROPERTY: ID KR4d0267
#+PROPERTY: BASEEDITION WYG    
#+PROPERTY: JUAN 卷二十二
<pb:KR4d0267_WYG_022-1a>¶
欽定四庫全書¶
　劎南詩稾巻二十二¶
　　　　　　　　　　　　　宋　陸㳺　撰¶
　　贈惟了侍者¶
水邊剝啄打門誰滿䄂清風一紙詩驚起放翁蝴蝶夢¶
半窗寒日欲斜時¶
　　又¶
雪中僵卧不須悲徹骨清寒始觧詩一等人間閒草木¶
<pb:KR4d0267_WYG_022-1b>¶
月窗君看早梅枝¶
　　題湖邊旗亭¶
春色初回杜若洲佳人又典鷫鸘裘八千里外狂漁父¶
五百年前舊酒樓渡口逺山顰翠黛天邊新月挂瓊鈎¶
回頭笑向紅塵説也有閒愁到此不¶
　　醉卧道邊覺而有賦¶
太華五千仞天台四萬丈一枝古藤如黒龍天遣飄然¶
寄閒放莫怪公卿不我知我自不知渠是誰史書㺯筆¶
<pb:KR4d0267_WYG_022-2a>¶
後來事繡鞍寶帶聊兒嬉旗亭爛醉官道卧醒後無人¶
數吾過世間恩怨一時空且免它年送臨賀¶
　　寓懐¶
脱粟未為飢短褐未為寒衆毁心自可身困氣愈完茒¶
屋雖三間趺坐則已寛濁酒不滿瓢浩歌有餘歡祿食¶
妻子樂功名後人看成敗兩蝸角貴賤一䑕肝芒芒百¶
年夢底物堪控摶不如學餐霞駐此雙頰丹行披終南¶
雲飛渡黄河湍巋然過空城人言古長安霜露䝉荆榛¶
<pb:KR4d0267_WYG_022-2b>¶
喟然増永歎¶
　　又¶
蒼璧與黄琮初非俗所貴粲然薦繅藉可對越天地我¶
豈賣餅兒自&KR0247;三家市持槃呌道邊雖售無乃媿文章¶
等卜祝王公以儒戲書成藏名山此是千載事¶
　　又¶
我昔浮滄溟浩渺難具論中外漭不辨日月互吐吞神¶
龍忽上騰尾鬛風霆奔積浪自生火烈焰焚乾坤笑謂¶
<pb:KR4d0267_WYG_022-3a>¶
同舟子世豈無鵬鯤聊持豪逸氣壓汝破碎魂¶
　　又¶
鮑魚載沙丘鹿馬獻阿房泗上老亭長仿佯起東方干¶
戈暗㝢縣黥徒化侯王富貴誠可慕葅醢亦足當青門¶
獨無恙種𤓰亦何傷後有阮嗣宗絶識未易量楚漢真¶
豎子孰謂斯人狂¶
　　喜事¶
武夷老子雪垂肩喜事何曽減少年鸚鵡螺深翻細浪¶
<pb:KR4d0267_WYG_022-3b>¶
辟邪爐暖起㣲煙幽花滴露霑紗帽亂絮慿風撲畫船¶
虎豹九闗君勿歎未妨一笑住壺天¶
　　甜羮(菘蘆服山/藥芋作羮)¶
山厨薪桂軟炊秔旋洗香蔬手自烹從此八珍俱避舍¶
天蘇陁味屬甜羮¶
　　縱筆¶
文叔一人知此翁洛陽城裏又東風譲他綠髪好年少¶
二十四嵗作三公¶
<pb:KR4d0267_WYG_022-4a>¶
　　又¶
一紙除書到海邊紫皇賜號武夷仙功名敢道渾無意¶
暫作閒人五百年¶
　　又¶
背上嵯峩兩肉山明駞有債自須還玉霄峯頭雪色鹿¶
清曉一聲煙雨間¶
　　又¶
素月徘徊牛斗間天風吹鶴度函闗一年似此佳時少¶
<pb:KR4d0267_WYG_022-4b>¶
喚起陳摶醉華山¶
　　自嘲觧嘲¶
世變真難料吾癡只自嘲移山謀畚土黏日欲煎膠得¶
句題修竹烹茶拾墮巢行年不須筭斷是死衡茒¶
　　又¶
種稻稽山下誅茒剡曲傍鳴雞耐昏旦飛燕異炎凉古¶
劎寒三尺殘書亂一床穹穹與厚厚能識我非狂¶
　　春雨絶句¶
<pb:KR4d0267_WYG_022-5a>¶
恰喜西窗晩照明虚簷又報雨來聲端憂不用占龜兆¶
壊盡花時自觧晴¶
　　又¶
千㸃猩紅蜀海棠誰憐雨裏作啼粧殺風景處君知否¶
正伴鄰翁救麥忙¶
　　又¶
天公似欲敗蠶麰雨冒南山暮不収騃女癡兒那念此¶
貪看科斗滿清溝¶
<pb:KR4d0267_WYG_022-5b>¶
　　又¶
今年春半不知春飛雹犇雷嚇殺人縫得春衫元未著¶
免敎惆悵洛陽塵¶
　　又¶
梅中最晩是緗梅一日來看欲百回俗紫凡紅終避舍¶
不妨自向雨中開¶
　　又¶
蕭條冬令侵春晩淅瀝寒聲滴夜長更事老翁頑到底¶
<pb:KR4d0267_WYG_022-6a>¶
每言宜睡好燒香¶
　　雨中卧病有感¶
病卧窮山白髪新不堪風雨過中春歌呼空倚一尊酒¶
零落漸無吾輩人千戴詩書成長物兩京宫闕委邊塵¶
非熊老子不復見誰弔遺魂清渭濵¶
　　舟中作¶
不遷比景戍交河三徑歸來得已多應俗愈踈身老大¶
讀書漸廢意蹉跎閒從孫叟蘇門嘯醉和荆卿易水歌¶
<pb:KR4d0267_WYG_022-6b>¶
歌罷却揮孤櫂去石䦨干下買漁蓑(石闌干在/剡谿道中)¶
　　山園¶
買得新園近釣磯旋營𦭘棟設柴扉山經宿雨修容出¶
花倚和風作態飛世事只成驚老眼酒徒頻約典春衣¶
狂吟爛醉君無笑十丈愁城要解圍¶
　　聞敵亂¶
運數邊方盡煙塵北道昏百年身易老萬里志空存楊¶
栁揺馳道櫻桃奉寢園南公忠義薄此恨與誰論¶
<pb:KR4d0267_WYG_022-7a>¶
　　題千秋觀懷賀亭¶
河湟使典珥左貂曲江相君謝不朝宫中玉環狐¶
作妖黠敵旁窺心已驕天維欲絶地軸搖有識凜¶
凜憂宗祧賀公託言師松喬黄冠徑歸侶漁樵老¶
馬立仗不自聊去如鸞鳳冲煙霄傾都祖餞擁渭¶
橋賢哉大夫脱塵囂揚州渡江木蘭橈入東夜聽¶
錢塘潮我來故祠竹蕭蕭黄冠野服傳生綃詞卑¶
媿匪英瓊瑤空采蘋藻奠桂椒虛堂斷香閉寂寥¶
<pb:KR4d0267_WYG_022-7b>¶
遺魂零落何由招¶
　　禹祠¶
我昔下三峽南賔繫歸艫渡江謁神禹拜手薦爼¶
壺壽藤枝如虬巨柏腹若刳門庭雖日荒殿寢猶¶
枝梧巴俗喜禱祠解牛舞羣巫巍巍黻冕古食與¶
夷鬼俱聖度固兼容臣憤獨不攄還鄉瞻廟貌嬴¶
政乆已除嶽牧儼如生想像聞都俞廓清雖可喜¶
欲退復躊躇念昔平水土棊布畫九區豈知千嵗¶
<pb:KR4d0267_WYG_022-8a>¶
後喪亂蹙輿圖天下讎不復大耻何時祛蚩蚩謂固¶
然此責在吾徒揮涕霑庭草誰憐小臣愚¶
　　樊江¶
手中一巻養魚經又向樊江上草亭朝雨染成新漲綠¶
春煙澹盡逺山青榜舟不厭頻來往岸幘常須半醉醒¶
賦罷新詩自髙詠滿汀鷗鷺欲忘形¶
　　東闗¶
路入東闗物象竒角巾老子曵笻枝蠶如黒蟻桑生後¶
<pb:KR4d0267_WYG_022-8b>¶
秧似青鍼水滿時穿市不嫌㣲雨濕過谿飜喜壊橋危¶
當年野店題詩處又典春衣具午炊¶
　　又¶
雲蹙魚鱗襯夕陽放翁繫䌫水雲鄉一笻疾歩人驚健¶
斗酒髙歌自笑狂風㬉市樓吹絮雪蠶生村舍采桑黄¶
東阡南陌無窮樂底事隨人作許忙¶
　　練塘¶
㣲風吹頰酒初醒落日舟横杜若汀水秀山明何所似¶
<pb:KR4d0267_WYG_022-9a>¶
玉人臨鏡暈螺青¶
　　娥江市¶
小聚依江近支流入浦分荒寒孤店雨零亂野祠雲薄¶
餉炊畬粟珍烹采澗芹年來去健羨摩腹自欣欣¶
　　宿野人家¶
避雨來投白版扉野人憐客不相違林喧鳥雀棲初定¶
村近牛羊暮自歸土釡煖湯先濯足豆䕸吹火旋烘衣¶
老來世路渾諳盡露宿風餐未覺非¶
<pb:KR4d0267_WYG_022-9b>¶
　　舟中遣懐¶
三黜歸來結草廬平生狂態掃無餘但思下帷授老子¶
那復騎牛讀漢書厯厯舊逰渾似夢蕭蕭殘髪不勝梳¶
閒中事業君知否不把漁竿即荷鉏¶
　　歸次樊江¶
芳草東西路綠楊長短亭人生豈匏繫吾志本鴻㝠征¶
䄂朝霑雨歸帆夜戴星長魚幸能買且復倒殘瓶¶
　　夜過魯墟¶
<pb:KR4d0267_WYG_022-10a>¶
中夜過魯墟船底鳴細浪月出菱歌長林闇績火壯故¶
居不可識四顧但青嶂百年㡬廢興撫事一悽愴士生¶
本耕稼時來偶卿相功名亦餘事所勉在素尚况吾多¶
難者乆已㝠得䘮㣲祿行當辭没身事幽曠¶
　　有感¶
温洛榮河拱舊京從來人物富豪英報仇雖有楚三戸¶
守節得無齊二城敵㓂寕能斷地脉王師行復暢天聲¶
鳳麟乆伏應争奮勉為明時頌太平¶
<pb:KR4d0267_WYG_022-10b>¶
　　逰石帆玉笥石旗諸山¶
暮景苦多病幽尋寄一欣溪喧常似雨石潤易生雲天¶
迥回鴉陣林疎過鹿羣莫談朝市事吾老厭紛紛¶
　　信步近村¶
端閒何以永今朝拈得笻枝度野橋三畝空園喧啄木¶
十尋髙樹絡凌霄長飢未必縁詩瘦多悶惟須賴酒澆¶
興盡歸來又陳迹一林風葉暮蕭蕭¶
　　寒食省九里大墓¶
<pb:KR4d0267_WYG_022-11a>¶
陌上簫聲正賣餳籃輿兀兀雨㝠㝠人來平野一㸃白¶
山壓亂雲千疊青石馬朱門松下路凍韲冷飯栁隂亭¶
華顛尚記兒童日撫事興懐涕自零¶
　　平水道中¶
處處陂水滿家家巢燕忙葉舒桑漸闇穗重麥初昻髙¶
下山花發青紅粉餌香亦知時節好老大自悲傷¶
　　五雲橋(往時鏡湖陂防不廢則若耶溪水常滿可/行大舟至雲門北橋本跨溪上今乃在平)¶
　　　(陸/矣)¶
<pb:KR4d0267_WYG_022-11b>¶
若耶北與鏡湖通縹緲飛橋跨半空陵谷變遷誰復識¶
我來徙倚暮煙中¶
　　小雨雲門溪上¶
好雨疎踈壓暮埃斷雲漠漠帶春雷離黄穿樹語斷續¶
翠碧衘魚飛去來生菜入盤隨冷䴵朱櫻上市伴青梅¶
狂吟不是誇强健老氣如山未許摧¶
　　雲門獨坐¶
山北山南處處行回頭六十七清明如今老去摧頹甚¶
<pb:KR4d0267_WYG_022-12a>¶
獨坐焚香聴水聲¶
　　泛湖至東涇(涇作/鏡)¶
春水六七里夕陽三四家兒童牧鵝鴨婦女治桑麻地¶
僻衣巾古年豐笑語譁老夫維小艇半醉摘藤花¶
　　又¶
湖光分别浦嶺路過前村泉石相縈帶雲烟互吐吞耕¶
犁無易業隣曲有通婚試覓誅茒地吾將遺子孫¶
　　又¶
<pb:KR4d0267_WYG_022-12b>¶
細細桃枝竹疎踈麂眼籬雪霜燒葑夜月露采菱時腰¶
斧登山早移罾出浦遲闗心盡幽事恨汝不能詩¶
　　舟過梅塢胡氏居愛其幽䆳為賦一詩¶
稽山翠入家家忩此家清絶無與雙丹葩綠樹錦繡谷¶
清波白石玻璃江一堤茂草有眠犢數掩短籬無吠尨¶
北軒商畧可散髪借與放翁傾酒缸¶
　　北忩¶
北忩本意傲羲皇老返園廬味更長犢健戴星耕白水¶
<pb:KR4d0267_WYG_022-13a>¶
蠶飢衝雨采青桑俚儒朱墨開冬學廟史牲牢祝嵗穣¶
從此鬢毛雖似雪未妨擊壌頌虞唐¶
　　聞蛙¶
科斗忽安在蛙聲豪有餘雖成兩部樂恨失一編書忿¶
怒縁何事號呼可奈渠厨人不遐棄猶得伴溪魚¶
　　晩春感事¶
風惡房櫳燕子歸雨多山路蕨芽肥青餈旋擣作寒食¶
白葛預裁充暑衣穉子日長供課早故人官達寄書稀¶
<pb:KR4d0267_WYG_022-13b>¶
幽居自喜渾無事又向湖隂坐釣磯¶
　　又¶
和風薄靄過清明減盡重裘覺體輕正午軒窗無樹影¶
乍晴阡陌有鶯聲醸成西蜀鵞雛酒(鵞黄廣/漢酒名)煮就東坡¶
玉糁羮捫腹翛然出門去春郊何處不堪行¶
　　又¶
徙倚䦨干送落暉年華冉冉恨依依䕶雛燕子常更出¶
著雨楊花又嬾飛己為讀書悲眼力還因攬帶歎腰圍¶
<pb:KR4d0267_WYG_022-14a>¶
親朋半作荒郊冢欲話初心淚滿衣¶
　　又¶
少年騎馬入咸陽鶻似身輕蝶似狂蹴鞠塲邉萬人看¶
鞦韆旗下一春忙風光流轉渾如昨志氣低摧只自傷¶
日永東亝淡無事閉門埽地獨焚香¶
　　山居¶
平生杜宇最相知遺我巢山一叚竒茶磑細香供隱几¶
松風幽韻入哦詩溪邊拂石同兒釣竹下開軒喚客棊¶
<pb:KR4d0267_WYG_022-14b>¶
幾許放翁新事業不教虚過太平時¶
　　四月三日同子坦子聿遊湖中諸山¶
我行無所詣悠揚信舴艋愛此綠樹村捨棹度小嶺路¶
窮忽披豁怳然得異境蒼玉立萬峯清鏡𣺌千頃更為¶
西南行聊破春晝永遙看秀䆳處疑足事幽屏一崦果¶
可人竒石挿碧井鏘鳴若環佩其味復甘冷徘徊不忍¶
去照我鬚𩯭影須臾日穿林井靣光炯炯古今勝絶意¶
正用一笑領安得絶世喧於兹慕箕潁¶
<pb:KR4d0267_WYG_022-15a>¶
　　梅僊塢小隱¶
綠樹隂隂小嶺西一翁二子自扶攜雨前芳嫩初浮盌¶
臘脚清醇旋拆泥本欲省縁行買餅未能去殺尚烹雞¶
(二者皆紀/是日實事)弄橈莫便尋歸路湖静無風日未低¶
　　盟雲¶
謂雲本無心企望乃爾竒謂雲果有心百變端為誰豈¶
憐此翁愁一出怡悦之横截千嶂平髙擎一峯危銀城¶
突嵳峩玉海浩渺瀰或為羣龍矯或作孤鶴飛巻舒閒¶
<pb:KR4d0267_WYG_022-15b>¶
有態去來倐無時滃滃覆松頂靄靄映水湄帶雨過僧¶
忩和月傍釣磯豈惟困畫工吾詩固難追惟當與之盟¶
畢世相娱嬉忍飢固易耳此友不可欺¶
　　示兒¶
舍東已種百本桑舍西仍築百歩塘早茶采盡晩茶出¶
小麥方秀大麥黄老夫一飽手捫腹不復舉首號蒼蒼¶
讀書習氣掃未盡燈前簡牘紛朱黄吾兒從旁論治亂¶
每使老子喜欲狂不須飲酒徑自醉取書相和聲琅琅¶
<pb:KR4d0267_WYG_022-16a>¶
人生百病有已時獨有書癖不可醫願兒力耕足衣食¶
讀書萬巻真何益¶
　　村居初夏¶
暮境難禁日月催臘醅初見坼泥開壓車麥穗黄雲巻¶
食葉蠶聲白雨來薄飯蕨薇端可飽短衫紵葛亦新裁¶
宦塗自古多憂畏白首為農信樂哉¶
　　又¶
北陌東阡節物新往來饋餉走比鄰出籠鵞白輕紅掌¶
<pb:KR4d0267_WYG_022-16b>¶
藉藻魚鮮淡墨鱗笑語相聞豐嵗樂耕桑自足古風淳¶
頽然一醉茒簷下且免西曹議吐茵¶
　　又¶
煮酒開時日正長山家隨分畣年光梅青巧配吴鹽白¶
筍美偏宜蜀䜴香風㬉𦂳催蠶上簇雨餘閒看稻移秧¶
老夫見事真成晩浪走人間兩鬢霜¶
　　又¶
天遣為農老故鄉山園三畝鏡湖傍嫩莎經雨如秧綠¶
<pb:KR4d0267_WYG_022-17a>¶
小蝶穿花似繭黄斗酒隻雞人笑樂十風五雨嵗豐穣¶
相逢但喜桑麻長欲話窮通已兩忘¶
　　又¶
故鄉風物勝荆呉流水青山無處無列植園林多羙菓¶
飽鉏畦壠富嘉蔬橋邊來淬剶桑斧池畔行芟縳糭菰¶
我有素紈如月扇㑹慿名手作新圗¶
　　城東逆旅¶
店家乞火燎征衣溼竹生薪不受吹更甚從戎戍邊日¶
<pb:KR4d0267_WYG_022-17b>¶
正如隨計入闗時百年擾擾夢相似萬事悠悠心自知¶
賴有牀頭周易在不妨清坐忍朝飢¶
　　江村初夏¶
紫葚狼籍桑林下石榴一枝紅可把江村夏淺暑猶薄¶
農事方興人滿野連雲麥熟新食麨小裹荷香初賣鮓¶
蘋洲蓬艇疾如鳥沙路芒鞵健如馬君看早朝塵撲靣¶
豈勝春耕泥沒踝為農世世樂有餘寄語兒曹勿輕捨¶
　　舟中作¶
<pb:KR4d0267_WYG_022-18a>¶
湖海飄然避世紛汀洲沙鷺舊知聞漁舟卧看山方好¶
野店沽嘗酒易醺病骨未成松下土老身常伴渡頭雲¶
美芹欲獻雖堪笑此意區區亦愛君¶
　　東闗¶
天華寺西艇子横白蘋風細浪紋平移家只欲東闗住¶
夜夜湖中看月生¶
　　又¶
煙水蒼茫西復東扁舟又繫栁隂中三更酒醒殘燈在¶
<pb:KR4d0267_WYG_022-18b>¶
卧聴蕭蕭雨打篷¶
　　少㣲山¶
平生一舴艋㡬到少㣲山傑觀埽無迹髙人呼不還崕¶
崩危欲壓磴斷滑難攀日暮増幽興漁歌漭蒼間¶
　　舟行至織女潭¶
艣枝揺碎碧琉璃織女潭東白墖西帶犢吴牛依茂樾¶
添巢海燕啄新泥山谿曲折遥通谷沙水淙潺各赴溪¶
猶恨兒曹不同載一尊他日要重攜¶
<pb:KR4d0267_WYG_022-19a>¶
　　書歎¶
濩落非時用棲遲送此生只知求醉死何憚得狂名伏¶
櫪天涯老吞舟海澨横眼前交舊盡有淚對誰傾¶
　　小園獨立¶
草香無處覓花嫩不禁飛澤國春歸晩柴門客過稀新¶
泥添燕戸細雨濕鶯衣倚杖臨階乆衰翁氣力㣲¶
　　觀蘇滄浪草書絹圗歌¶
天孫獨處河之湄龍梭夜織氷蠶絲機頭剪落光陸離¶
<pb:KR4d0267_WYG_022-19b>¶
騎鯨仙人醉題詩字大如斗健欲飛利刀猛斫生蛟螭¶
墨渇字燥尤怪竒百鬽潜影神靈悲嗚呼束雲作筆兮¶
海為硯激水上騰龍野戰乾坤震蕩人始驚筆未落時¶
誰得見¶
　　睡起書觸目¶
壓架藤花重團枝杏子稠渇蜂窺硯水弱燕集簾鈎入¶
夏暑猶薄投閒身自由午忩初睡起幽興付茶甌¶
　　曉雨初霽¶
<pb:KR4d0267_WYG_022-20a>¶
曉來一雨洗塵痕濃綠隂隂可一園燕子聲中寂無事¶
獨穿苔徑出籬門¶
　　夏雨¶
連朝暑溽不可過動地忽有東北風嵯峨雲壓世界碎¶
夭矯龍巻江湖空塵沙洗濯草木醒溝澮瀲灎舟舸通¶
更煩造物出壯觀跨海千丈垂天虹¶
　　自東涇度小嶺聞有地可卜菴喜而有賦¶
小嶺西南煙水間頗聞有地百弓寛誰其云者兩黄鵠¶
<pb:KR4d0267_WYG_022-20b>¶
何以報之雙玉盤竹塢未昏先晻曖蓮汀當暑亦清寒¶
一菴何日從吾好㑹約髙人共倚闌¶
　　露坐¶
五月暑猶薄中庭試葛衣蛙聲經雨壯螢㸃避風稀塵¶
念三生誤歸心半世違殘年端有㡬可復負漁磯¶
　　自笑¶
自笑胸中抵海寛韭韲麥飯日加餐住山縁熟塵機息¶
養氣功深槁靣丹惡路慣曽經灎澦浮生何啻夢邯鄲¶
<pb:KR4d0267_WYG_022-21a>¶
鏡湖五月秋蕭爽&KR1233;傍灘頭把釣竿¶
　　夜賦¶
夜忩搔首髪鬅鬙病不勝衣倚瘦藤堪笑顔回忍飢面¶
常依韓愈看書燈殘生已與灰俱冷舊友誰如几可慿¶
月落風生忽増氣掠簷勁翮有歸鷹¶
　　書懐¶
老死已無日功名猶自期清笳太行路何日出王師¶
　　醉後作小草因成長句¶
<pb:KR4d0267_WYG_022-21b>¶
天教老去未全衰猶欠縱横萬首詩家近將軍觴詠地¶
身如太史滯留時酒翻銀浪紅螺醆墨涌𤣥雲紫玉池¶
流落不妨風味在花前醉草寫烏絲¶
　　雨中作¶
空濛初喜灑橺楹忽聴空階㸃滴聲髙枕便知宜夕睡¶
豐年不歎負春耕多情幽草沿牆綠無賴羣蛙繞舍鳴¶
屈指清秋兩旬近却愁徂嵗又峥嶸¶
　　詠史¶
<pb:KR4d0267_WYG_022-22a>¶
入郢功成賜屬鏤削吴計用載厨車閉門種菜英雄事¶
莫笑衰翁日荷鋤¶
　　登鵞鼻山至絶頂訪秦刻石且北望大海山路危¶
　　　甚人迹所罕至也¶
街頭旋買雙芒屩作意登山殊不惡蒼崖無罅竹鞭逸¶
崩石欲墜松根絡慿髙開豁快送目厯險﨑嶇危著脚¶
川雲忽起兩蛟舞瀑水髙吹萬珠落大巖空腔誰所刳¶
絶壁峭立端疑削坡平或可坐百人峽束僅容飛一鶴¶
<pb:KR4d0267_WYG_022-22b>¶
蛇蹊岌岌頭自眩鬼谷惨惨神先愕秦皇馬迹㪚莓苔¶
如鑴非鑴鑿非鑿殘碑不禁野火燎造物似報焚書虐¶
人民城郭俱已非煙海浮天獨如昨¶
　　六七月之交山中凉甚¶
城市方炎熱村墟乃爾凉拂忩桐葉下繞舍稻花香獨¶
鶴警秋露雙螢明屋梁卧聞機婦織感歎夜初長¶
　　幽居¶
大患元因有此身百年强半走踆踆折殘廣武城邉栁¶
<pb:KR4d0267_WYG_022-23a>¶
染盡洛陽衣上塵繞樹鵲孤棲漸稳支床龜老息初勻¶
出門不欲摩雙眼世態年來又一新¶
　　又¶
百頃菰蒲古澤中老夫病起恰秋風流年不貸人皆老¶
造物無私我自窮市隱昔曽從嘯父山栖今欲効園公¶
芳樽雖匪金丹術槁面尊前也蹔紅¶
　　又¶
煙水重重際海涯夜深風雨耿𦭘茨交朋散落歡娱少¶
<pb:KR4d0267_WYG_022-23b>¶
憂患侵陵志氣衰癡腹何由有鱗甲俗情自未去毛皮¶
詩書六十餘年夢更擬傳衣付小兒¶
　　園中雜詠¶
藝花本無多過眼那復遺隂隂一園綠佳處乃在兹悠¶
然東窗下顧與枕簟宜風輕竹觧籜雨足果壓枝¶
　　又¶
珍禽下上鳴迨及清潤時豈惟侑我觴亦以起我詩白¶
練一團雪來與紅練俱魚虎飛照水意若愛翠裾¶
<pb:KR4d0267_WYG_022-24a>¶
　　又¶
(闕/)¶
　¶
　¶
　¶
　¶
　¶
　¶
<pb:KR4d0267_WYG_022-24b>¶
　¶
　¶
　¶
　　予所居南竝鏡湖北則陂澤重複抵海小舟縱所¶
　　　之或數日乃歸¶
(闕/)　　　　　　　　　　　　　　　　　　人¶
間五十年自笑晩乃悟歸來寫苔紙老憊無傑句¶
　　王給事餉玉友¶
<pb:KR4d0267_WYG_022-25a>¶
㪚髪蕭然蒲葦林馬軍送酒慰孤斟江河不洗古今恨¶
天地能知忠義心無侣有時邀落月放狂連夕到横參¶
玉船湛湛真秋露却恨鵝兒色尚深¶
　　晩興¶
白布帬&KR0237;退士裝短籬幽徑獨相羊莎根蟋蟀催秋候¶
稗穂蜻蜓立晚凉屈子所悲人盡醉酈生常謂我非狂¶
知心賴有青天在又炷中庭一夕香¶
　　村圃¶
<pb:KR4d0267_WYG_022-25b>¶
村圃穿荒翳秋容變慘悽栁踈蟬噪急雨重鵲飛低小¶
草臨池學新詩滿竹題若令車馬到何處有幽棲¶
　¶
　¶
　¶
　¶
　¶
　劎南詩稾巻二十二¶
