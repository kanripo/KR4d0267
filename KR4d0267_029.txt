# -*- mode: mandoku-view; -*-
#+TITLE: 劍南詩藁
#+DATE: 2015-08-25 00:01:53.194389
#+PROPERTY: ID KR4d0267
#+PROPERTY: BASEEDITION WYG    
#+PROPERTY: JUAN 卷二十九
<pb:KR4d0267_WYG_029-1a>¶
欽定四庫全書¶
　劎南詩稾巻二十九¶
　　　　　　　　　　　　　宋　陸游　撰¶
　　水村曲¶
山村今年晚禾旱奏下民租蠲太半水村雨足米狼戾¶
也放三分慰民意看榜歸来迭歌舞共喜清平好官府¶
老翁猶記軍興時汝輩少年那得知¶
　　石洞餉酒¶
<pb:KR4d0267_WYG_029-1b>¶
忘憂自古無上筞欲飲家貧酒杯迮今朝鵲喜報逺餉¶
未坼赤泥先動色魚長三尺催膾玉巨蟹兩螯仍斫雪¶
勿言地僻少過從清風明月俱吾客驅除二豎走三彭¶
零落眼花生耳熱陶然酣卧聴松聲媿爾公卿足憂責¶
　　病退¶
病退身仍健春回日漸長神訶金鼎藥龍出玉函方美¶
睡三竿日安禪半篆香殘年已如許幸復起膏盲¶
　　偶書¶
<pb:KR4d0267_WYG_029-2a>¶
身放江湖逺年推里巷尊隣翁分酒子羽客借桐孫決¶
決冰消澗纎纎栁映門小車非漢相時亦到前村¶
　　讀史¶
南言蓴菜似羊酪北說茘枝如石榴自古論人多類此¶
簡編千載判悠悠¶
　　飲石洞酒戲作¶
酣酣霞暈力通神澹澹鵞雛色可人一笑破除垂老日¶
滿懐揺蕩隔年春梅花的的吹初破楊栁纎纎染未勻¶
<pb:KR4d0267_WYG_029-2b>¶
醉倒橋邊人不怪西曹免䕶相君茵¶
　　霜寒¶
霜重晨簷滴薪乾夜焙温老惟便布褐病不出柴門瓶¶
裏梅花墮窓間鵲語喧閒人信無事午睡到黄昏¶
　　賽神曲¶
擊鼔坎坎吹笙嗚嗚緑袍槐簡立老巫紅衫繡裙舞小¶
姑烏桕燭明蠟不如鯉魚糝美出神厨老巫前致詞小¶
姑抱酒壺願神来享常驩娛使我嘉榖收連車牛羊暮¶
<pb:KR4d0267_WYG_029-3a>¶
歸塞門閭雞鶩一母生百雛嵗嵗賜粟年年蠲租蒲鞭¶
不施圜土空虚束草作官但形模刻木為吏無文書淳¶
風復還羲皇初繩亦不結况其餘神歸人散醉相扶夜¶
深歌舞官道隅¶
　　涼州行¶
涼州四面皆沙磧風吹沙平馬無迹東門供張接中使¶
萬里朱宣布襖勑勅中墨色如未乾君王心念兒郎寒¶
當街謝恩拜舞罷萬嵗聲上黄雲端安西北庭皆郡縣¶
<pb:KR4d0267_WYG_029-3b>¶
四方朝貢無征戰舊時强敵陷關中五丈原頭作邊面¶
　　望夫石¶
送君逺戍交河北男兒自以身許國不能彎弓騎惡馬¶
欲隨君去何由得登山矯首西北雲形容雖變心猶存¶
月明夜夜照淚痕鐵心石腸輸與君¶
　　江村道中書觸目¶
短籬曲曲對開門修竹隂隂不見村别浦回潮魚滬密¶
孤舟春近雁沙温路逢行客時交轡店賣新醅一舉樽¶
<pb:KR4d0267_WYG_029-4a>¶
忽過亂山幽絶處恍如白帝到東屯¶
　　采蓮曲¶
采蓮吳姝巧笑倩小舟㸃破烟波面雙頭折得欲有贈¶
重重葉盖羞人見女伴相邀拾翠羽歸棹如飛那可許¶
傾鬟障袖不譍人遥指石帆山下雨¶
　　兀坐頗念遊歴山水戲作¶
萬里當時寄一官十年客枕不曽安鬼愁灘下扁舟晩¶
蛇退陂前古驛寒昔歎逺遊生雪鬢近縁多病學金丹¶
<pb:KR4d0267_WYG_029-4b>¶
功名非復衰翁事獨有江山興未闌(鬼愁灘在安康漢/江中蛇退陂在䕫)¶
(施兩郡之間皆畏/途也然山水特奇)¶
　　五雜組¶
五雜組山雉羽往復還江頭路不得已貴臣去¶
　　又¶
五雜組機上綺往復還冶逰子不得已富兒死¶
　　漁扉¶
湖上千峯翠作圍正應佳處著漁扉迂疎自計難謀食¶
<pb:KR4d0267_WYG_029-5a>¶
老病誰令未拂衣萬里滄波鷗乍沒千年華表鶴重歸¶
一盂粟飯吾何恨自古髙人有采薇¶
　　詠史¶
夜雨燈前感概深為邦一士重千金風雲未展康時略¶
天地能知許國心劒忽拄頤都將相帽曾壓耳隠山林¶
英雄自古常如此君看隆中梁甫吟¶
　　烏棲曲¶
楚王手自格猛獸七澤三江為苑囿城門夜開待獵歸¶
<pb:KR4d0267_WYG_029-5b>¶
萬炬照空如白晝樂聲前後震百里樹樹棲烏盡驚起¶
宫中美人謂將旦髮澤口脂費千萬樂聲早莫少斷時¶
莫怪棲烏無穏枝¶
　　古别離¶
君北遊司并我南適熊湘邂逅淮隂市共飲官道傍丈¶
夫各有懐窮達詎可量臨别一取醉浩歌神激揚勲業¶
有際㑹風雲正蒼茫亂㸃劒峯血苦寒芒屨霜死即萬¶
鬼鄰生當致虞唐丹雞不須盟我非兒女腸¶
<pb:KR4d0267_WYG_029-6a>¶
　　書歎¶
夜深青燈耿窓扉老翁稚子窮相依韲鹽不給脫粟飯¶
布褐僅有懸鶉衣偶然得肉思共飽吾兒苦讓不忍違¶
兒飢讀書到雞唱意雖甚壯氣力微可憐落筆漸健快¶
其奈瘦面無光輝布衣儒生例骨立紈袴市兒皆瓠肥¶
勿言學古徒自困吾曹捨此將安歸作詩自寛亦慰汝¶
吟罷撫几頻歔欷¶
　　十二月二十六夜聴雨¶
<pb:KR4d0267_WYG_029-6b>¶
新春尚七日小雨暗江城茒簷夜㸃滴已作春雨聲輕¶
黄上栁枝嫩綠抽菊萌造物本何心誰主此發生頗疑¶
重雲外斗杓已東傾老至不可却一尊忘濁清¶
　　起晩¶
傍簷百舌語璁瓏已覺新春在眼中欲起未成還小睡¶
忽看初日滿窓紅¶
　　陳少監餉澄清堂酒¶
酣暢年来豈易逢韲湯蜜汁亦時中玉醅忽逐春風至¶
<pb:KR4d0267_WYG_029-7a>¶
一吸懸知百榼空¶
　　雪中作¶
黑風巻地連三日密雪穿簾又一回衰病不禁天色惡¶
笑談誰共酒尊開忍寒瘦馬嘶空櫪覔食飢鴉啄廢臺¶
笑遣蠻童撼園竹輟羮分火待歸来¶
　　甲寅元日予七十矣酒間作短歌示子¶
我昔自蜀歸百年已過半觀棊未終局回視斧柯爛飽¶
知山林樂富貴何足換退休失健決正坐闇且懦齒髮¶
<pb:KR4d0267_WYG_029-7b>¶
日衰殘嵗月難把玩蕭朱尚或隙籍湜固宜畔出門無¶
一欣撫事有三歎新年遂七十推敬媿里閈眷眷惜兹¶
夕凜凜畏明旦豁然忽大笑愁若春冰泮窮達真兩忘¶
生死付一貫清尊既瀲灧碩果亦璀璨擁門紛鼔笛上¶
夀列童冠老翁亦忘疲起舞影零亂不獨誇癡頑自足¶
洗患難投床判宿酲美睡到日旰¶
　　七十¶
七十殘年百念枯桑榆元不補東隅但存隠具金鴉觜¶
<pb:KR4d0267_WYG_029-8a>¶
那夢朝衣玉鹿盧身世蠶眠將作繭形容牛老已垂胡¶
客来莫問先生處不釣娥江即鏡湖¶
　　正旦後一日¶
七十今年是連朝樂未休比隣更頌禱親黨共遲留羊¶
映紅纒酒花簪絳帕頭從今日有喜農事起西疇(絳帕/頭盖)¶
(以絳帛飾/巾幘之類)¶
　　立春¶
採花枝上寳旛新看徧秦山楚水春村舎不知時節換¶
<pb:KR4d0267_WYG_029-8b>¶
傍檐百舌苦撩人¶
　　老境¶
髮白未及童齒揺未及脫正如一席飲燒燭將見䟦谿¶
山環草舎霜露侵布褐文章雖自力亦已强弩末寜將¶
垂老耳更受世事聒匡廬入我夢行已寄瓶鉢¶
　　偶懐小益南鄭之間悵然有賦¶
西戍涼州鬢未絲嶓山漾水㡬題詩劒分蒼石髙皇迹¶
(嶓冢廟傍有髙皇/試劒石中分如截)巖擁朱門老子祠(三泉道上有老/君洞景趣幽邃)燒¶
<pb:KR4d0267_WYG_029-9a>¶
兎驛亭微雪夜騎驢棧路早梅時登臨不用頻悽斷未¶
死安知無後期¶
　　再用前韻不依次¶
憶昨從戎丞相府元瑜書檄仲宣詩雲屯騎士臨邊日¶
魚貫降戎獻捷時史冊誤人悲壯志關河回首負初期¶
豈知二紀身猶在衰鬢星星老侍祠¶
　　北坡梅開已久一枝獨不著花立春日忽放一枝¶
　　　戲作¶
<pb:KR4d0267_WYG_029-9b>¶
日日来尋坡上梅枯槎忽見一枝開廣寒宫裏長生藥¶
醫得冰魂雪魄回¶
　　人日¶
新嵗逢人日老夫持道齋斷冰浮野水微緑發枯荄霽¶
景豐年象(今年元日至/人日皆晴)閒吟曠士懐春旛已陳迹鬭巧¶
笑吳娃(前一日/立春)¶
　　夜讀吕化光文章抛盡愛功名之句戲作¶
玉關西望氣横秋肯信功名不自由却是文章差得力¶
<pb:KR4d0267_WYG_029-10a>¶
至今知有吕衡州¶
　　遇術士飲以巵酒¶
行藥来村北觀魚立水邊忽逢長揖客能算小行年酒¶
薄聊頳頬囊空闕贈錢時清君未死訪我華山前¶
　　閒趣¶
老子即今雙白鬢鏡湖自古㡬青山半窓蘿月獨欹枕¶
滿院松風常掩關天地許寛誰礙汝琴尊是處可開顔¶
將行亦莫買春草幸有一笻相伴閒¶
<pb:KR4d0267_WYG_029-10b>¶
　　正月二十日晨起弄筆¶
深院窓扉曉色遲新愁宿醉兩參差雨聲欲與夢相入¶
春意不隨人共衰零落殘梅臨小彴縱横野水赴清池¶
物華撩我縁何事似恐新年漸廢詩¶
　　春夜讀書¶
枉是儒冠遇太平窮人那許共功名枯腸不飽三升稷¶
皓首猶親二尺檠寓世已為當去客愛書更付未来生¶
夜闌撫几愁無奈起視離離斗柄傾¶
<pb:KR4d0267_WYG_029-11a>¶
　　春晴泛湖入城¶
春色初回杜若洲隔烟時見矯輕鷗嵩雲緱月年年夢¶
楚柁吳檣處處愁魚躍銀刀論網買酒傾綠蟻滿盃浮¶
前生杜牧吾身是又向江南遍倚樓¶
　　書齋壁¶
老病人扶氣力微闌干西角立斜暉流年冉冉功名誤¶
新冢纍纍故舊稀仗馬曽鳴宜永棄牧羝雖乳敢言歸¶
住菴活計無多子只要笻枝與衲衣¶
<pb:KR4d0267_WYG_029-11b>¶
　　又¶
落魄人間不記年晚營茒棟鏡湖邊室空惟是四壁立¶
面瘦漸生雙頬顴地僻門無殘客到嵗豐路有醉人眠¶
君看朝市紅塵閙始信吾曹是地仙¶
　　春日睡起¶
睡起悠然弄衲琴銅猊半燼海南沉淒涼故里逢春處¶
忠憤孤臣許國心水滿鳬鷖初拍拍雨餘花木已隂隂¶
吾兒捩柂淮邊未歸近清愁轉不禁(子虡書報二/月離古夀)¶
<pb:KR4d0267_WYG_029-12a>¶
　　老病謝客或者非之戲作¶
病侵腰膂兩經秋欲下繩床不自由客至難令三握髮¶
佛来僅可小低頭安禪還我閒䝉衲怒氣從渠勇挟輈¶
亦欲署門還嬾去死生貴賤兩悠悠¶
　　永日無一事作詩自詒¶
目昏罷觀書足蹇停遊山二事差可樂造物乃復慳得¶
非閔我老作意鐫其頑掃除盡宿習使得終日閒閒亦¶
何負汝剡曲苑三間奇石玩犖角清流聴潺湲勿言村¶
<pb:KR4d0267_WYG_029-12b>¶
醪薄數酌可解顔翛然日已夕卧看飛鳥還¶
　　窓前作小土山蓻蘭及玉簪最後得香百合併種¶
　　　之戲作¶
方蘭移取徧中林餘地何妨種玉簪更乞兩叢香百合¶
老翁七十尚童心¶
　　泛舟觀桃花¶
花涇二月桃花發霞照波心錦裹山說與東風直須惜¶
莫吹一片落人間(花涇桃花/最盛處)¶
<pb:KR4d0267_WYG_029-13a>¶
　　又¶
桃源只在鏡湖中影落清波十里紅自别西川海棠後¶
初將爛醉荅春風(自梅仙塢至/花涇恰十里)¶
　　又¶
種桃亦解比封君世故紛紛寂不聞九轉金丹應已熟¶
全家仙去隠紅雲¶
　　又¶
湖南小山花更多不醉將如春色何釣得鮮鱗堪斫膾¶
<pb:KR4d0267_WYG_029-13b>¶
任教微雨濕漁簔(湖南山名在/柯山之南)¶
　　又¶
鄰曲一生花裏活村翁疑是古遺民初来自被春留住¶
枉道當時為避秦¶
　　新闢小園¶
人生如意毎難全草草園池却自然世事已抛髙枕外¶
春風常在短笻前墮空花片紛紅雨徧地苔痕長緑錢¶
酒户漸増詩興在天容此老剰狂顛¶
<pb:KR4d0267_WYG_029-14a>¶
　　又¶
西戍歸来鬢已霜生兒又過乃翁長眼明身健殘年足¶
飯軟茶甘萬事忘學廢僅能書妵字客来懶復倒衣裳¶
山園寂寂春將晩酷愛幽花似蜜香¶
　　又¶
席地幕天君勿嘲隨宜野蓛與山殽幽花避日藏深葉¶
歸燕尋人理舊巢曲水詠觴空念昔斜川鄰曲自論交¶
清貧尚愧茶山在送老湖邊有把茒(曾文清至殁/常寓僧含)¶
<pb:KR4d0267_WYG_029-14b>¶
　　又¶
新展山園半畆强笑人車馬出籠坊山禽乍㬉慇懃語¶
野蘤無風自在香㸃㸃水紋迎細雨疎疎籬影界斜陽¶
出門遥向鄰翁說釋耒相從共一觴¶
　　又¶
東軒嫩日上疎櫺吹盡浮雲作意晴林㬉牆頭雙鵲語¶
水清池面小魚行畦添藥品誰能别架引藤隂忽已成¶
倚杖怡然便終日老夫那復不平鳴¶
<pb:KR4d0267_WYG_029-15a>¶
　　又¶
祠祿縻人未棄官春深幽谷有餘歡筍生遮道妨行藥¶
果熟團枝礙整冠煑酒拆泥初灧灧生綃裁扇又團團¶
退飛風際由来事莫羨青霄刷羽翰¶
　　上已小飲追憶乾道中嘗以是日病酒留三泉江¶
　　　月亭悽然有感¶
零落殘花一兩枝綠隂庭院燕差池隔牆笑語鞦韆散¶
惆悵三泉驛裏時(元微之詩三泉/驛内逢上已)¶
<pb:KR4d0267_WYG_029-15b>¶
　　晩步門外散懐¶
大千沙界一浮漚成壊元知不自由寓迹箇中誰耐久¶
問君底事不歸休春陂欲雨黄鴉閙晩渡無人白犢浮¶
七十之年何啻足戲憑藥物小遲留¶
　　又¶
萬化紛紛本一機不為腐骨欲安歸彭殤共盡孰修短¶
堯桀兩忘無是非濡首極知當痛飲剪翎那復許羣飛¶
江郊未解春寒惡髙栁吹花又滿衣¶
<pb:KR4d0267_WYG_029-16a>¶
　　欲出遇雨¶
東風吹雨惱遊人滿路新泥換細塵花睡栁眠春自懶¶
誰知我更懶於春¶
　　飢坐戲詠¶
衰鬢蕭然滿鏡霜一菴歸老鏡湖傍有懐每恨交朋逺¶
無食方知日月長落筆未妨詩衮衮閉門猶喜氣揚揚¶
晩来袖手蒲團穏笑喚兒童代夜香¶
　　蔬食¶
<pb:KR4d0267_WYG_029-16b>¶
今年徹底貧不復具一肉日髙對空案腸鳴轉車軸春¶
薺忽已花老筍欲成竹平生飯蔬食至此亦不足孰知¶
讀書却少進忍飢對客談堯舜但令此道粗有傳深山¶
餓死吾何恨¶
　　山亭¶
風惡闌回雨天寒勒住花尋幽扶楖栗息倦倚槎枒分¶
韻僧吟苦爭碁客笑譁相逢仍草草歸路並山斜¶
　　久不得張漢州書¶
<pb:KR4d0267_WYG_029-17a>¶
儘道三巴逺那無一紙書衰遲自難記不是故人疎¶
　　春晩村居¶
一事元無可得忙悠然半醉倚胡牀牡丹枝上青春老¶
燕子聲中白日長身世已如風六鷁文章仍似閏黄楊¶
太平有象無人識南陌東阡擣麨香¶
　　遊雲山諸蘭若¶
花過木隂合溪雲生莫涼牛行響白水鷺下㸃青秧古¶
寺宛如昔穉松森已行(道傍松及三十年則僧輒伐去/復種小者予自幼嵗至今已見)¶
<pb:KR4d0267_WYG_029-17b>¶
(三種/矣)耆年不下榻童子為燒香¶
　　與子坦子聿遊明覺十四韻¶
我自何山来覔路占樓鐘聨翩兩葛巾跌蕩一短笻深¶
谷已曛黑夕陽猶半峰堂中千嵗師磊砢如古松殘僧¶
三四輩斗粟各自舂長廊久寂寞香火亦闕供頗聞在¶
世時一鉢制惡龍時時出雷雨百里常年豐宿縁忽云¶
盡獻供無春農饞烏晨攫飯飢䑕夜穿墉而况我輩人¶
生世本不逢胡不安汝分終年抗塵容靜觀興廢事可¶
<pb:KR4d0267_WYG_029-18a>¶
洗芥蔕胸一笑下山去村塢烟重重¶
　　淨智西窓¶
一窓新綠惬幽情袖手哦詩取次成牆外蜜蜂来又去¶
可憐終日太忙生¶
　　小僧乞詩¶
風前掩苒草吹香溪上霏微雨送涼萬里安西無夢到¶
却尋僧話破年光¶
　　西窓睡起¶
<pb:KR4d0267_WYG_029-18b>¶
老便寂寂厭紛紛借得禪房卧看雲夜宴怕逢觥録事¶
秋山傭伴獵將軍餘年敢望十寒暑夙習正須三沐熏¶
斜日滿窓誰喚起數聲啼鳥隔溪聞¶
　　平水¶
旅飯風埃小市傍却呼拄杖踏斜陽可憐陌上離離草¶
一種逢春各短長¶
　　三月二十五夜達旦不能寐¶
愁眼已無寐更堪衰病嬰蕭蕭窓竹影磔磔水禽聲捶¶
<pb:KR4d0267_WYG_029-19a>¶
楚民方急烟塵敵未平一身那敢計雪涕為時傾¶
　　又¶
憂國心常折觀書眼欲枯百年終坎壈一飯且枝梧忽¶
忽殘春過迢迢清夜徂壯心空萬里老病要人扶¶
　　園中小飲¶
此老胸中萬頃寛小園幽徑日追歡寜教酒欠尋常債¶
恥就人求本分官髙栁隂濃烟欲暝叢花紅濕露初溥¶
(時月桂/方盛開)要知澤國年光晩已過清明尚淺寒¶
<pb:KR4d0267_WYG_029-19b>¶
　　舟中夕望¶
船掠湖堤不入城葛巾羽扇試春行女牆迤邐横輕靄¶
佛閣崢嶸倚晩晴樹冒藤花堆故繡風吹鸎語送新聲¶
細思造物何由報遣作閒人過此生¶
　　四月一日作¶
桃李逢春次第開坐看零落付蒼苔壓車麥穂黄雲重¶
食葉蠶聲白雨来鏡裏頓驚年事速天邊誰挽斗杓回¶
可憐團扇塵侵損又見生綃月様裁¶
<pb:KR4d0267_WYG_029-20a>¶
　　舟行過梅市¶
新換单衣細葛輕翛然隨處得閒行緑隂浦口維舟處¶
霽日塲中打麥聲醉叟卧途知酒賤耕農滿野喜時平¶
老来無復雕龍思遇興新詩取次成¶
　　山園雜賦¶
初夏未覺暑微隂殊勝晴藤冠稱新沐蓴菜解餘酲偶¶
據盤陀坐還扶楖栗行平生志勛業今日一毫輕¶
　　又¶
<pb:KR4d0267_WYG_029-20b>¶
藤隂初覆架菱蔓漸穿萍水繞籬根緑山從樹罅青長¶
辭帝所夢不愧草堂靈賴有黄醅法終年任醉醒¶
　　又¶
一日老一日一年貧一年元無肉食相且作地行仙本¶
不營三窟何須直一錢村墟櫻筍閙剰放醉中顛¶
　　又¶
芳荃真妙士霜菊亦奇才邂逅心生敬慇懃手自培扶¶
持新長桂䕶惜欲殘梅此意何人解頹然付酒盃¶
<pb:KR4d0267_WYG_029-21a>¶
　　西窓¶
西窓偏受夕陽明好事能来慰此情看畫客無寒具手¶
論書僧有折釵評薑宜山茗留閒啜䜴下湖蓴喜共烹¶
酒&KR0034;朱門非我事諸君小住聴松聲¶
　　山頭鹿¶
呦呦山頭鹿毛角自媚好渴飲澗底泉飢齧林間草漢¶
家方和親將軍灞陵老天寒弓力勁木落霜氣早短衣¶
日馳射逐鹿應弦倒金槃犀筯命有繫翠壁蒼崖迹如¶
<pb:KR4d0267_WYG_029-21b>¶
掃何時詔下北開邊却起將軍逺征討泉甘草茂上林¶
中使我母子常相保¶
　　夏四月渴雨恐害布種代鄉隣作插秧歌¶
浸種二月初插秧四月中小舟載秧把往来疾於鴻吳¶
鹽雪花白村酒粥面濃長歌相贈答宛轉含豳風日莫¶
飛槳歸小市鼔鼕鼕起居問尊老勤儉教兒童何人采¶
此謡為我告相公不必賜民租但願常年豐¶
　　雲童童行¶
<pb:KR4d0267_WYG_029-22a>¶
雲童童挟雨来雨未濡土雲已開不能為人斂浮埃山¶
南山北空聞雷青秧欲槁吁可哀¶
　　董逃行(讀古樂/府擬作)¶
漢末盜賊如牛毛千戈萬槊更相鏖兩都宫殿摩雲髙¶
坐見霜露生蓬蒿渠魁赫赫起臨洮僵屍自照臍中膏¶
危難繼作如崩濤王朝荒穢誰復薅踰城散走墜空壕¶
扶老將幼山中號昔者羣枉根株牢衆憤不能損秋毫¶
誰知此亂亦不遭名雖放斥實遁逃平民踣死聲嗸嗸¶
<pb:KR4d0267_WYG_029-22b>¶
今兹受禍乃我曹¶
　　閔雨¶
黄沙白霧晝常昏嗣嵗豐凶詎易論寂寂不聞秧鼔動¶
啞啞實厭水車翻粟囷久盡無遺粒淚席嘗沾有舊痕¶
聞道憂民又傳詔蒼生何以報君恩(有詔禱雨/天竺山)¶
　　又¶
赤日黄塵江上村徴租惟有吏過門微風敢喜北窓卧¶
大旱恐非東海寃千載傅巖疑可致一篇洪範向誰論¶
<pb:KR4d0267_WYG_029-23a>¶
青蔬半畝垂生死且喚鄰翁共灌園¶
　　喜雨¶
楚巫奔走畏天慳變化寜知轉盼間初夜電光揺北斗¶
(父老以北斗/下有電候雨)平明雲氣冒南山坐令沃野新秧徧已覺¶
豐年舊觀還白首老農愁破處夢回髙枕聽潺潺¶
　　初夏¶
已作梅黄雨猶餘麥秀寒穿林紅練帶㧞地碧琅玕酒¶
向愁邊薄衣從病後寛所欣消渴減乳酪正甘酸¶
<pb:KR4d0267_WYG_029-23b>¶
　　村舎¶
門巷桑麻暗庖厨筍䜴香僮奴課鉏菜婢子學燒糠貧¶
任青春過閒知白日長非關愛疎嬾無事可成忙¶
　　鳥啼¶
野人無厯日鳥啼知四時二月聞子䂓春耕不可遲三¶
月聞黄鸝幼婦閔蠶飢四月鳴布榖家家蠶上簇五月¶
鳴鴉舅苗稚憂草茂人言農家苦望晴復望雨樂處誰¶
得知生不識官府葛衫麥飯有即休湖橋小市酒如油¶
<pb:KR4d0267_WYG_029-24a>¶
夜夜扶歸常爛醉不怕行逢灞陵尉¶
　　感舊¶
廢隴荒陂浥浥耕生無勲業死無名衰頹日甚君休問¶
三十年前白髮生(紹興壬午予年三十八與查元章王/嘉叟同出垂拱殿門二君指予問日)¶
(子亦有白髮耶相與/太息今三十二年矣)¶
　　讀書至夜半燈盡欲睡慨然有感¶
白髪蕭蕭老空谷人歎厄窮心自足東郊曉射墮錦雉¶
北崦春耕叱黄犢區區世事何足論未死斷知常閉門¶
<pb:KR4d0267_WYG_029-24b>¶
關河好在萬里路理亂不至三家村夜分燈暗月入户¶
賦詩肯道儒冠誤飢鷹勁翮髙有聲横截陂湖正南去¶
　　遣興¶
壯嵗元多病長年敢自期賤貧交易絶憂患夢常悲續¶
食叨微祿寛心賴小兒平生鏡湖上天乞小苑茨¶
　　農舎¶
農舎雖云苦君恩詎可忘繭稠初滿簇麥熟已登場渺¶
渺開村路登登築野塘但須時雨足擊壤詠時康¶
<pb:KR4d0267_WYG_029-25a>¶
　　四月晦日小雨¶
霏霏亂㸃暗朝光蓛蓛奇聲度野塘一浦未輸新漲緑¶
四郊聊壓旱塵黄風生團扇清無暑衣覆熏籠潤有香¶
竹屋茒簷得奇趣不須殿閣詠微涼¶
　　泛舟過吉澤¶
蕭蕭菰蒲如荻林五月已覺秋意深烟波滅沒有漁艇¶
浦溆飛鳴多水禽稽山出雲極奇變陸子岸幘方微吟¶
一聲菱唱起何許洗盡萬里功名心¶
<pb:KR4d0267_WYG_029-25b>¶
　　書歎¶
髙廟衣冠月出遊中原父老淚交流諸公誰効回天力¶
散吏空懐恤緯憂雨細漁菴晨舉網月明耕隴夜驅牛¶
神州克復知何日北望飛蓬萬里秋¶
　　五月得雨稻苗盡立¶
城郭迎龍鼔吹喧甘膏三夕慰黎元草荒常日經行路¶
水到前村舊漲痕黄犢盡耕稀曠土緑苗無際接旁村¶
家家足食山無盜安枕何勞夜閉門¶
<pb:KR4d0267_WYG_029-26a>¶
　　薄醉遣懐¶
跼蹐蝸廬迮蕭條鶴髪新途窮貧入夢身老病欺人帶¶
索忘三組羮藜抵八珍蓬窗一盃酒自覺膽輪囷¶
　¶
　¶
　¶
　¶
　¶
<pb:KR4d0267_WYG_029-26b>¶
　¶
　¶
　¶
　¶
　¶
　¶
　¶
　劎南詩稾巻二十九¶
