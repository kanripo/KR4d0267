# -*- mode: mandoku-view; -*-
#+TITLE: 劍南詩藁
#+DATE: 2015-08-25 00:01:53.229958
#+PROPERTY: ID KR4d0267
#+PROPERTY: BASEEDITION WYG    
#+PROPERTY: JUAN 卷三十一
<pb:KR4d0267_WYG_031-1a>¶
欽定四庫全書¶
　劎南詩稾巻三十一¶
　　　　　　　　　　　　　宋　陸游　撰¶
　　久雨¶
黄葉雨中盡飢鴻烟際来時艱嵗仍惡身死病相催西¶
埭無行路南山有疾雷囊空罷沽酒一醉轉悠哉¶
　　偶得長魚巨蟹命酒小飲盖久無此舉也¶
老生日日困鹽韲異味㯶魚與楮雞敢望槎頭分縮項¶
<pb:KR4d0267_WYG_031-1b>¶
况當霜後得團臍堪憐妄出縁香餌尚想横行向草泥¶
東崦夜来梅已動一樽芳醖徑須擕¶
　　泛舟湖山間有感¶
我似人間不繫舟好風好月亦閒遊歸来華表千年鶴¶
滅没烟波萬里鷗嵗晩客貂那復歎時艱婺緯未忘憂¶
野人只欲安耕釣江左夷吾可見不¶
　　望永思陵¶
綠衣迎拜屬車塵草木曾霑雨露春三十五年身未死¶
<pb:KR4d0267_WYG_031-2a>¶
却為天下最窮人¶
　　又¶
旰食憂民宴樂疎太倉㡬有九年儲賈生未解人間事¶
北闕猶陳痛哭書(紹興庚辰辛巳間游/屢貢瞽言畧蒙施用)¶
　　糟蟹¶
舊交髯簿久相忘公子相從獨味長醉死糟丘終不悔¶
看来端的是無腸¶
　　霜夜¶
<pb:KR4d0267_WYG_031-2b>¶
梅花欲動夢魂狂橙子閒搓指爪香莫怪草堂清到骨¶
一梳殘月伴新霜¶
　　又¶
黄甘磊落圍三寸赤蟹輪囷可一斤更喚東陽麴道士¶
與君霜夜筞奇勲(時東陽/餉酒)¶
　　又¶
澹月窺窓似有情更堪梅影向人横放翁不受天魔惱¶
獨擁青氊睡到明¶
<pb:KR4d0267_WYG_031-3a>¶
　　書室明暖終日婆娑其間倦則扶杖至小園戲作¶
　　　長句¶
放翁老手竟超然俗子何由與作縁百榼舊曾誇席地¶
一窓今復幻壺天夢回橙在屏風曲雨霽梅迎拄杖前¶
吾愛吾廬得安卧笑人思頴憶平泉(李衛公憶平泉山/居歐陽公思頴詩)¶
(皆數/十篇)¶
　　又¶
美睡宜人勝按摩江南十月氣猶和重簾不巻留香久¶
<pb:KR4d0267_WYG_031-3b>¶
古硯微凹聚墨多月上忽看梅影出風髙時送雁聲過¶
一杯太淡君休笑牛背吾方扣角歌¶
　　初冬¶
老客人間百事慵樂哉閉户過今冬朝爐獸炭騰紅焰¶
夜榻蠻氊擁紫茸蝟刺坼蓬新栗熟鵞雛弄色凍醅濃¶
題詩正自消閒日本不爭先萬户封¶
　　買屐¶
一雨三日泥泥乾雨還作出門每有礙使我慘不樂百¶
<pb:KR4d0267_WYG_031-4a>¶
錢買木屐日日繞村行東阡與北陌不間隂與晴青鞋¶
豈不佳要是欠耐久何當踏深雪就飲湖橋酒¶
　　十月晦日作¶
藤疎不覆架桐落欲平溝閏嵗風霜晩衰年日月遒觀¶
書方坐石把釣又登舟不是無羈束閒人得自由¶
　　贈道友¶
凡骨已蛻身自輕勃落葉上行無聲華隂市樓醉舞罷¶
却上蓬峯看月明¶
<pb:KR4d0267_WYG_031-4b>¶
　　又¶
憶在長安爛漫遊大明宫闕與雲浮今朝偶上慈恩塔¶
北望芒芒禾黍秋(唐含光殿與慈/恩塔南北相直)¶
　　又¶
當時辛苦學長生凖擬中原看太平今日醉遊心已足¶
一瓢歸去隠青城¶
　　又¶
三盃兀兀復騰騰服氣燒丹總不能借問生涯在何許¶
<pb:KR4d0267_WYG_031-5a>¶
孤舟風雨伴漁燈¶
　　又¶
零落殘碑草棘中北邙蕭瑟又秋風舊時憶在鵷行裏¶
㡬見宣麻拜相公¶
　　示子聿¶
儒林早嵗竊虚名白首何曾負短檠堪歎一衰今至此¶
夢回聞汝讀書聲¶
　　老境¶
<pb:KR4d0267_WYG_031-5b>¶
平生百不遂惟有老如期眼澀觀書夜心衰把酒時僧¶
分新掘藥客誦舊題詩四十年前我回看定是誰¶
　　予所居三山在鏡湖上近取舎東地一畆種花數¶
　　　十株彊名小園因戲作長句¶
出郭西南十里過小園風月得婆娑翠屏三扇恰相倚¶
玉鏡一奩誰為磨投鑷未嫌衰鬢白插花聊喜醉顏酡¶
耶溪更盡青鞋興免使將軍怒脫靴¶
　　被命再領沖佑有感¶
<pb:KR4d0267_WYG_031-6a>¶
殘骸日益衰晨夜抱疾痛地爐得微火終日不憙動讀¶
書成舊癖今但坐作夢未能追鴻冥乃復分鶴俸風霜¶
舎邊栁合抱皆手種眼中人盡非欲話誰與共¶
　　冬夜戲書¶
東歸剡曲寄彷徉閒日雖冬亦自長梅瘦有情横淡月¶
雲輕無力䕶清霜長魚通印鹽花白珍鮓披緜麴糝香¶
一飽喟然還自憫彊顔垂老食官倉¶
　　又¶
<pb:KR4d0267_WYG_031-6b>¶
将挂衣冠彊小留期年畢竟是歸休青氊獨擁欺霜夜¶
濁酒頻傾洗客愁鶴影冷翻丹井月雁聲遥帶玉闗秋¶
一生自笑閒中過不為功名也白頭¶
　　又¶
老樹霜餘已盡紅縱横落葉滿庭中一鈎澹澹西南月¶
萬鼔憑憑東北風賖酒毎慙添舊劵讀書何計筞新功¶
蓬窓坐睡摧頽甚隔竹敲茶賴小童¶
　　幽居¶
<pb:KR4d0267_WYG_031-7a>¶
落葉紛可掃幽花寒自開囷空無雀噪門静有僧来孤¶
學時方棄窮途勢莫回呼兒了租賦莫待縣符催¶
　　又¶
雨霽雞栖早風髙雁陣斜園丁刈霜稻村女賣秋茶缺¶
井磨樵斧枯桑繫釣槎客来那用問此是放翁家¶
　　送蘇召叟秀才入蜀效宛陵先生體¶
士勇赴知己義重身固輕尊公况有命子得辭此行結¶
廬出門去迢迢過蠻荆泝江卜風色入峡聴猿聲萬里¶
<pb:KR4d0267_WYG_031-7b>¶
一紙書南寄孤雁征山隂在何處計子難為情願言早¶
来歸鄰曲當出迎檥舟柯橋市一榼手自傾¶
　　寄題哲上人漫堂¶
老子從来任運行愛君堂以漫為名北邙大有英雄骨¶
枉用工夫過一生¶
　　冬夜獨酌¶
寒水茫茫浸月明疎鐘杳杳帶霜清一樽濁酒有妙理¶
十里荒雞非惡聲物外雖增新跌宕胸中未洗舊崢嶸¶
<pb:KR4d0267_WYG_031-8a>¶
頽然坐睡蒲團穏殘火昏燈伴五更¶
　　夜坐燈滅戲作¶
冷飯黄韲傲太平鬢絲原不為愁生忽因燈死得奇觀¶
明月滿窓梅影横¶
　　艾如張¶
錦膺繡羽名山雞清泉可飲林可栖稻粱滿野棄不啄¶
雖有竒禍無堦梯東村西村烟雨晩蕭艾離離林薄淺¶
翩然一下駭機發汝雖知悔安能免漢家天子南山下¶
<pb:KR4d0267_WYG_031-8b>¶
萬騎合圍窮日夜犬牙鷹爪死不辭觸機折頸吁可悲¶
　　上之回¶
咸陽宫闕天下壯五更衛士傳雞唱重門洞開鑾駕出¶
回中更在雲霄上雲霄一路蟠青冥車聲隠轔馳雷霆¶
宓妃穿仗王母下何必軒皇居大庭君王遊幸無終極¶
萬年盡是歡娛日文成已死方不讎茂陵松柏秋蕭瑟¶
　　雜詠園中菓子¶
不酸金橘種初成無核枇杷接亦生珍産已從幽圃得¶
<pb:KR4d0267_WYG_031-9a>¶
濁醪仍就小槽傾¶
　　又¶
漿石榴隨餻作節蠟櫻桃與酪同時兩枝偶向池邊種¶
可喜今年墜折枝¶
　　又¶
架垂馬乳收論斛港種雞頭采滿船黿鼎若為占食指¶
麴車未用墮饞涎¶
　　又¶
<pb:KR4d0267_WYG_031-9b>¶
山杏谿桃本看花纍纍成實亦堪誇鹽收蜜漬饒風味¶
送與山僧下夜茶¶
　　閉户¶
聲利能令智者愚放翁閉户養迂疎地爐枯葉夜煨芋¶
竹筧寒泉晨灌蔬徇俗不如飜著韈愛山只合倒騎驢¶
今朝更有欣然處萬里知心一紙書(蜀兵来得張季長/歸唐安江原書)¶
　　又¶
冠盖長安㡬番新放翁只似向来貧滿窓紅日價無敵¶
<pb:KR4d0267_WYG_031-10a>¶
半榼新醅香動人宴坐心光無蔽障横眠踵息自清勻¶
世間不用詢名字身是無懐上古民¶
　　連日大寒夜坐復苦飢戲作短歌¶
翁飢不能具小飱兒凍何由成複褌藏書充棟讀至老¶
固願少出蘇黎元念當萬事度可否肯使一恨彌乾坤¶
古来賢達多晩謬千載遺笑綺與園老翁肝心等鐵石¶
他年骨朽此固存村沽雖薄亦取醉起看江月傾金盆¶
　　園中對酒作¶
<pb:KR4d0267_WYG_031-10b>¶
傴僂衰翁雪滿顛愛花躭酒似當年雖無錦帳七十里¶
也有青銅三百錢數掩竹籬分小徑一泓沙井貯寒泉¶
栽紅接白株株活坐擁春工大半權¶
　　孝宗皇帝挽詞¶
大道本生知崇髙志不移凝神超事物觀妙極希夷訪¶
藥三山逺遺弓萬國悲神孫昔鍾愛天作太平基¶
　　又¶
代邸膺圗日臨朝涕泗横誠心非外飾至孝化羣生髙¶
<pb:KR4d0267_WYG_031-11a>¶
廟聨龍衮思陵接柏城平生奉親意一理貫幽明¶
　　又¶
便殿諮詢早深宫宴樂稀欲頒傳位詔猶索未明衣夀¶
損名方永身癯國愈肥孤臣泣陵柏心折九虞歸¶
　　小兒入城¶
小兒破帽出求師老父寒爐夜畫詩不耐青燈寫孤影¶
聊呼薄酒慰長飢我今僅守詩書業汝勿輕捐少壯時¶
但恨北風如許惡湖橋歸路想流澌¶
<pb:KR4d0267_WYG_031-11b>¶
　　夜坐¶
萬螘披書巻孤螢引篆香病思無事樂老悔少年狂南¶
渡衣冠盛西征道路長如今俱夢破髙枕看人忙¶
　　又¶
葉盡木無聲天髙夜自明映窓燈半滅掠野雁孤征瓦¶
裂人間事雲浮身後名惟應托長鑱寂寞送浮生¶
　　縱筆¶
惰游不能耕心愧新舂白歗傲茅三間主人終勝客¶
<pb:KR4d0267_WYG_031-12a>¶
　　又¶
朝士腰下黄山僧鼻端白放翁俱笑汝飽飯作閒客¶
　　又¶
温温地爐紅皎皎紙窓白忽聞啄木聲疑是敲門客¶
　　又¶
雪晴蓼甲紅雨足韭頭白雖無萬錢具野飯可留客¶
　　又¶
小兒勿大勤使汝髮早白長為南畆民殊勝東閣客¶
<pb:KR4d0267_WYG_031-12b>¶
　　郊行夜歸書觸目¶
老翁病起厭端居隨意東西不問途霜野草枯鷹欲下¶
江天雲濕雁相呼空垣破竈逃租屋青帽紅燈賣酒爐¶
未畏還家踏泥潦園丁持炬小兒扶¶
　　閉户¶
老人閉户動經月嬾就東家借蹇驢身後有名豈如酒¶
體中不佳聊讀書秦王開圖見匕首漢相徇市載厨車¶
人間憂怖古如此莫怪荒畦常荷鋤¶
<pb:KR4d0267_WYG_031-13a>¶
　　十一月五日夜半偶作¶
草徑江村人迹絶白頭病卧一書生窓間月出見梅影¶
枕上酒醒聞雁聲寂寞已甘千古笑馳驅猶望兩河平¶
後生誰記當年事淚濺龍牀請北征¶
　　晴和出游湖山間¶
日出氣稍和呼船渡烟津微風西南来水面生魚鱗適¶
此一日佳聊娛百年身捋鬚俯船舷一笑彼何人閏餘¶
春事早已覺陽和新梅花處處開幽香襲衣巾久病喜¶
<pb:KR4d0267_WYG_031-13b>¶
我出問訊傾鄉隣舟回不須速看涌白玉輪¶
　　病思¶
賣劎還山學老農不堪衰與病交攻將軍閉户方鋤菜¶
處士擕家欲賃舂殘齒彊留終臲卼病腰扶拜苦龍鍾¶
壯遊誰信梁州日大雪登城望夕烽¶
　　寄子虡¶
老自安故鄉况復觸罪罟五年三奉祠每請幸聴許貧¶
家似破屋隨事且撑拄雖殊乞墦肉已近掘野鼠平生¶
<pb:KR4d0267_WYG_031-14a>¶
膽力薄不敢犯張禹有時一言失恐懼氣如縷念此思¶
挂冠白首冀安處吾兒哀乃翁嵗暮忍羇旅何時得斗¶
粟歸舎聊共煑便草北闕書乞骸歸卒伍¶
　　紙閣午睡¶
紙閣甎爐火一杴斷香欲出礙蒲簾放翁不管人間事¶
睡味無窮似蜜甜¶
　　又¶
黄紬被暖青氊穏紙閣油窓晩更妍一飽無營睡終日¶
<pb:KR4d0267_WYG_031-14b>¶
自疑身在結繩前¶
　　夜分復起讀書¶
愁極不成寐起開窓下書似囚逢縱釋如癢得爬梳燈¶
火夜過半風霜嵗欲除平生濟時意却作愛吾廬¶
　　效蜀人煎茶戲作長句¶
午枕初回夢蝶牀紅絲小磑破旗槍正須山石龍頭鼎¶
一試風爐蟹眼湯巖電已能開倦眼春雷不許殷枯腸¶
飯囊酒瓮紛紛是誰賞蒙山紫筍香¶
<pb:KR4d0267_WYG_031-15a>¶
　　書逆旅壁¶
百憂襲莫年懐抱日騷屑雖云歸故鄉何異萬里客窮¶
冬迫寒餓凜有在陳厄駕言適近村慘慘天欲雪人沽¶
村市酒馬齧山坡麥旅炊雜沙土得飽何暇擇手皸若¶
龜兆面槁無人色士窮自其分所幸全大節功名已甑¶
墮身世真瓦裂不學玉關人飢鷹方夜掣¶
　　嬾趣¶
謝病掩柴荆年来嬾趣成舌根茶味永鼻觀酒香清已¶
<pb:KR4d0267_WYG_031-15b>¶
矣馳驅息悠然磊磈平髙眠得三昧夢斷已窓明¶
　　閒中富貴¶
要信人生各有縁閒中富貴亦關天緑窓静對千梢竹¶
翠竇新疏一脉泉愛百衲琴常鎖匣買雙鈎帖不論錢¶
箇中得意君知否不換金貂與玉蟬¶
　　又¶
天為疎慵剰與閒一菴青嶂白雲間衲僧過別歸廬阜¶
羽客来尋說華山冬筍生林龍&KR0766;&KR0766;寒泉落磵珮珊珊¶
<pb:KR4d0267_WYG_031-16a>¶
俗人自是無因到雖設柴門不上關¶
　　書近况寄蜀中道舊¶
遺事復遺榮空齋一榻横宿酲投未正新句鍜初成山¶
崦傳梅信天窓送雪聲戲題勻碧紙遣鶴報青城¶
　　醉中自贈¶
富貴猶宜早退休一生齟齬更何求賦形未至欠壬甲¶
語命寜須増斗牛栗里收身貧亦樂平陵埋骨死無憂¶
狂歌醉舞真當勉剰折梅花插滿頭¶
<pb:KR4d0267_WYG_031-16b>¶
　　明日自和¶
二頃元知未易求不如馬磨學文休正令未死有㡬日¶
那得殘年叢百憂霜野挟弓朝射雁烟陂吹笛莫呼牛¶
興来醉倒尋常事莫信兒童笑白頭¶
　　雪中至近村¶
荒山風雪嵗將殘貸粟迢迢犯苦寒急燎征裘憩牛屋¶
旋沽村酒挂驢鞍清貧徹骨初無憾老健逢人强自寛¶
深夜還家未能睡解囊吹火取詩看¶
<pb:KR4d0267_WYG_031-17a>¶
　　嵗莫感懐以餘年諒無㡬休日愴已迫為韻¶
昨莫送客歸短櫂過魯墟故廬有遺趾青山遶牆隅桑¶
竹雖鬱然舊植已無餘瓦礫不可求而况屋壁書繫舟¶
問隣人搔首久躊躇行當挂朝衣躬耕返吾初¶
　　又¶
我家釋耒起逺自東封前詩書守素業蟬聨二百年長¶
老日零落念之心惕然毎恐後生輩或為利欲遷我少¶
亦知學蹭蹬及華顛訟過豈不力夀非金石堅¶
<pb:KR4d0267_WYG_031-17b>¶
　　又¶
我壯已早衰晨鏡毎惆悵藥物姑自持耆老曷敢望造¶
物有乗除貧悴博無恙歸鄉更多感朋舊盡凋喪客来¶
多避席謂我丈人行此意詎敢忘報子以直諒¶
　　又¶
士生始志學固為聖人徒人人可稷卨世世皆唐虞仰¶
事與俯育治道無絶殊孔孟之所傳世俗顧謂迂申韓¶
尚刻薄老莊競虚無爾車非不良盍行九軌途¶
<pb:KR4d0267_WYG_031-18a>¶
　　又¶
江左謝太傅髙卧頗自喜東山豈不佳惜也終一起阿¶
堅偶自敗元子亦適死區區疑謗中勲業端有㡬當時¶
嘲小草雖戲實中理所以山中人至今笑園綺¶
　　又¶
家世本無年甲子近一周小子獨何幸七十今平頭往¶
者收朝迹亟欲求歸休厚恩許奉祠得祿嵗愈憂三釜¶
不及親顧為妻子留何由洗此媿欲挽天河流¶
<pb:KR4d0267_WYG_031-18b>¶
　　又¶
髙皇昔中興風雨躬沐櫛一士未嘗遺萬里皆馳日廉¶
聴闢言路虚懐詢得失孤臣實草芥亦獲對宣室龍顔¶
宛在目徳不報萬一橋山松柏寒淚盡史臣筆¶
　　又¶
王師宿梁益行臺䕶諸將腐儒忝辟書萬里至渭上旌¶
旗照闗路風雪暗戎帳堂堂鐵馬陣亹亹木牛餉誰知¶
骨相薄空負心膽壯回首二十年撫事增悲愴¶
<pb:KR4d0267_WYG_031-19a>¶
　　又¶
在昔祖宗時風俗極粹美人材兼南北議論忘彼此誰¶
令各植黨更仆而迭起中更干戈禍此風猶未巳臣不¶
難負君生者固賣死儻築太平基請自厚俗始¶
　　又¶
井地以養民整整若棊畫初無甚貧富家有五畆宅哀¶
哉古益逺禍始開阡陌富豪役千奴貧老無寸帛困窮¶
禮義廢盜賊起蹙迫誰能講古制夀我太平脉¶
<pb:KR4d0267_WYG_031-19b>¶
　　桐江哲上人以端硯遺子聿纔寸餘而質甚奇天¶
　　　将雨輒先流泚予為效宛陵先生體作詩一首¶
吾兒得巖硯其徑甫踰寸奇哉掌握物乃有琮璧潤器¶
寳備才徳初不以形論汝能志山林懐之可嘉遯¶
　　立春前三日作¶
春近寒尤苦先生不下堂烏皮蒙燕几白拂挂禪牀書¶
架斜斜設梅花細細香悠然睡還起已覺日微長¶
　　贈應秀才¶
<pb:KR4d0267_WYG_031-20a>¶
過宋不見元城公渡淮不見陳了翁當時人人皆太息¶
至今海内傾髙風老夫七十居鄉縣齷齪龍鍾何足見¶
辱君雪裏来叩門自說辛勤求識面我得茶山一轉語¶
文章切忌參死句知君此外無他求有求寜踏三山路¶
　　春耕¶
今年液水滿西疇父老人人卜有秋只要耕犂及時節¶
裹茶買餅去租牛¶
　　首春連隂¶
<pb:KR4d0267_WYG_031-20b>¶
入春十日九日隂積雪未解雨復霪西家船漏湖水漲¶
東家驢病街泥深去秋宿麥不入土今年米貴如黄金¶
老嫗哭子那可聴僵死不覆黔婁衾州家遣騎餽春酒¶
欲飲復止吾何心出門空歎嵗華速已見微綠生髙林¶
　　夜坐¶
衰翁不出門嵗月過電雹窓明地爐煖袖手坐寂寞可¶
憐瓶中梅爛漫㡬開落小園亦數樹曾未破一萼三更¶
北風急雨雪恐復作且當勤舉杯莫恨浮蟻濁¶
<pb:KR4d0267_WYG_031-21a>¶
　　新春¶
老境三年病新元十日隂疎籬枯蔓綴壊壁綠苔侵憂¶
國孤臣淚籌邊壯士心吾非兒女輩肯賦白頭吟¶
　　得季長書追懐南鄭幕府慨然有作¶
從戎昔在山南日彊半春光醉裏銷緑樹啼鸎窺帽影¶
畫橋飛絮逐鞭梢花經小雨開差晩笙怯餘寒澀未調¶
惆悵流年又如許羇魂欲仗楚詞招¶
　　正月十一日夜夢與亡友譚徳稱相遇扵成都小¶
<pb:KR4d0267_WYG_031-21b>¶
　　　東門外既覺慨然有作¶
當年與子別江干漸老心知後㑹難豈料今宵清夢裏¶
東門交轡說春寒¶
　　送陳吏部還朝¶
邂逅稽山許攬鬚塵埃時得近冰壺不辭我老雞豚社¶
且喜公歸櫻筍厨滿室琴書懐燕几一川風雨送行艫¶
勉哉早了功名債要畫騎牛第二圗(先賢良與劉凝之/有廬山騎牛圗)¶
　　觀棊¶
<pb:KR4d0267_WYG_031-22a>¶
一枰翻覆戰枯棊慶弔相尋喜復悲失馬翁言良可信¶
牧豬奴戲未妨為白蛇斷處真成快黑幟空時又一奇¶
斂付兩奩来對酒泠泠聴我誦新詩¶
　　春行¶
篛帽絲絲雨芒鞋策策泥栁斜風帶北花斂日平西社¶
酒誇新壓春蕪喜徧犂深村無客過父子自扶擕¶
　　雨霽春色粲然喜而有賦¶
應接年光老漸慵猶能一飲百分空半霑蝶粉簾櫳雨¶
<pb:KR4d0267_WYG_031-22b>¶
逺送鸎聲巷陌風千縷麴塵楊栁緑萬枝猩血海棠紅¶
從来造物甄陶手却在閒人詩句中¶
　　幽思¶
雲際茅茨一兩間春来幽事日相關臨窓静試下巖硯¶
欹枕卧看靈壁山紅練帶飛俱意得錦熏籠煖尚香慳¶
(錦熏籠/謂瑞香)今朝社過添惆悵髙棟巢空燕未還¶
　　贈持鉢道人¶
青鐵作小冠白紵縫短褐右扶九節杖左執七綴鉢何¶
<pb:KR4d0267_WYG_031-23a>¶
嘗有定止到處可生活惟有烈士心白刄不能奪相逢¶
一笑粲滯思得披豁揮袂去若飛跂望已天末¶
　　栁¶
楊栁春風綠萬條憑鞍一望已魂消當年鳯集城邊路¶
曾愛纎纎拂畫橋¶
　　又¶
西園雨打杏花稀便面章臺事已非只恐無情堤上栁¶
又將風絮送春歸¶
<pb:KR4d0267_WYG_031-23b>¶
　　山園雜詠¶
祠祿留人未挂冠山園三畆著身寛百年竟向愁邊老¶
萬事元輸静處看花徑糝紅供晩醉月天生暈作春寒¶
汗青事業都忘盡時賴吾兒舉話端¶
　　又¶
殘春終日在林亭散髮披衣醉復醒科斗已成鼃閣閣¶
櫻桃初結子青青魚遊滄海寜濡沫禽慕雕籠即翦翎¶
薄晩東風吹小雨笑擕長鑱伴畦丁¶
<pb:KR4d0267_WYG_031-24a>¶
　　又¶
桃花爛漫杏花稀春色撩人不忍違俗客年来真掃迹¶
清尊日莫獨忘歸魚行池面紅雲散鵲起枝頭絳雪飛¶
莫道顛狂無訴處卧看香篆掩齋扉¶
　　又¶
已過社雨尚春寒小醉初醒怯倚欄栁帶花移宜土潤¶
鶴和雛養要籠寛孤翁白首投村社諸彥青雲接羽翰¶
誰信幽居多樂事晚窓兒女話團圞¶
<pb:KR4d0267_WYG_031-24b>¶
　　又¶
春光何止二分空寒食都無數日中密葉成隂花寂寂¶
舊巢添土燕怱怱紙鳶收線愁風惡秧馬掀泥喜雨濛¶
堪歎今年衰更甚蒼顔縱醉不成紅¶
　¶
　¶
　¶
　劎南詩稾巻三十一¶
