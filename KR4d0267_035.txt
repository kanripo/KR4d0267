# -*- mode: mandoku-view; -*-
#+TITLE: 劍南詩藁
#+DATE: 2015-08-25 00:01:53.313760
#+PROPERTY: ID KR4d0267
#+PROPERTY: BASEEDITION WYG    
#+PROPERTY: JUAN 卷三十五
<pb:KR4d0267_WYG_035-1a>¶
欽定四庫全書¶
　劎南詩藳巻三十五¶
　　　　　　　　　　　　　宋　陸游　撰¶
　　浮生¶
浮生真是寄郵亭短髮怱怱失故青睡少始知愁有力¶
病増方歎藥無靈謀生嬾似逢秋燕訪舊疎於欲旦星¶
自笑若為銷此恨濁醪聊復倒餘瓶¶
　　秋夜¶
<pb:KR4d0267_WYG_035-1b>¶
髙屐枯笻一老翁燈前自笑髮如蓬泠泠月浸荒庭竹¶
淅淅風凋古井桐病思未蘇秋尚淺醉魂初醒夜方中¶
故人萬里無消息便擬江頭問斷鴻¶
　　秋夜紀懐¶
缺月淡欲盡老雞鳴苦遲聊為待旦坐不作感秋悲魯¶
叟一王法豳人七月詩平生經世志老死欲誰期¶
　　又¶
瞿曇起西域老氏奮中州談理一家說蠧民千載憂横¶
<pb:KR4d0267_WYG_035-2a>¶
流當有自獨立豈相仇垂世詩書在兒童勿外求¶
　　又¶
北斗垂莽蒼明河浮太清風林一葉下露草百蟲鳴病¶
入新涼減詩從半睡成還思散闗路炬火驛前迎¶
　　書懐¶
蕭颯先秋鬢龍鍾未死身不惟今日老已是一生貧食¶
菜從兒瘦闗門任客嗔世間餘一念河雒尚烟塵¶
　　林居秋日¶
<pb:KR4d0267_WYG_035-2b>¶
桔橰引水遶荒畦病卧蝸廬不厭低小聚數家秋靄裏¶
平波千頃夕陽西亭臯草木猶葱蒨天上風雲已慘悽¶
逋負如山炊米盡終年枉是把鉏犂¶
　　七月二十四日作¶
閒拂青銅一惘然此生應老海雲邊凉颸入袂詩初就¶
幽鳥呼人夢不全天上鵲歸星渚冷月中桂長露華鮮¶
射鵰羽箭凋零盡坐負心期四十年¶
　　枕上作時聞臨海四明皆大水¶
<pb:KR4d0267_WYG_035-3a>¶
撫枕時時猶歎欷阨窮已極畏凶饑雨聲淅瀝孤齋冷¶
客夢蕭條萬里歸山邑風雷移蜃穴海城水&KR1369;半民扉¶
如雲秋稼方相賀一飽還憂與願違¶
　　書懐¶
漫道年來未極衰窮途憔悴實難支半分臂減休文瘦¶
七尺軀存曼倩飢尚憶青衫陪衆雋寧期白首負明時¶
悠然萬里煙波興除却沙鷗總不知¶
　　秋隂至近村¶
<pb:KR4d0267_WYG_035-3b>¶
村店閒尋酒笻枝瘦倚肩雲齊龍巻雨野曠鶴盤天露¶
井飄桐後清觴泛菊前欲歸還小立搔首意悠然¶
　　閒居自述¶
自許山翁嬾是真紛紛外物豈闗身花如解笑還多事¶
石不能言最可人浄掃明窗憑素几閒穿宻竹岸烏巾¶
殘年自有青天管便是無錐也未貧¶
　　秋雨初霽試筆¶
墨入紅絲㸃漆濃閒将倦筆寫秋容雨聲已斷時聞滴¶
<pb:KR4d0267_WYG_035-4a>¶
雲氣将歸别起峯斜日半穿臨水竹好風遥送隔城鐘¶
逺遊更動輕舟興太息何人解見從¶
　　幽懐¶
苫茅架竹亦吾廬病起幽懐得小攄愛酒已捐身外事¶
閉門猶讀死前書鄰家人喜添新犢小市奴歸得早蔬¶
但使身安嵗中熟敢辭老境落樵漁¶
　　雨後出門散歩¶
細水穿沙溜殘雲扶雨歸不成逰酒市且作倚漁扉老¶
<pb:KR4d0267_WYG_035-4b>¶
大徂年速羇窮壯志違破裘雖百結猶勝泣牛衣¶
　　又¶
病葉常先霣寒潮只暗生扶衰賴藥石隨意出柴荆細¶
路牛欄溼疎籬績火明枯榮不須計千古一棊枰¶
　　秋夜示兒輩¶
呉下當時薄阿䝉豈知垂老歎途窮秋砧巷陌昏昏月¶
夜燭簾櫳裊裊風縮項鯿魚收晚釣長腰粳米出新礱¶
兒曹幸可團圞語憂患如山一笑空¶
<pb:KR4d0267_WYG_035-5a>¶
　　七十二嵗吟¶
七十人言自古稀我今過二未全衰讀書似走名場日¶
許國如騎戰馬時秋晚雁來空自感夜䦨酒盡不勝悲¶
渭濵星霣逾千載一表何人繼出師¶
　　雨夜讀書¶
風雨澒洞吞孤村讀書擁褐不出門歴觀忠邪見肝肺¶
直與治亂窮根原傳巖之野感帝夢此事難以今人論¶
危冠長劎一見用萬里耕桑吾道尊¶
<pb:KR4d0267_WYG_035-5b>¶
　　又¶
一燈如螢雨潺潺老夫讀書蓬户間但與古人對生面¶
那恨鏡裏凋朱顔功名本来我輩事人自蹭蹬天何慳¶
君看病驥瘦露骨不思仗下思天山¶
　　秋晚¶
聚落蕭條古埭東蘆藩蓬户卧衰翁井桐葉盡新霜後¶
衣杵聲繁夕照中身似敗棋難復振心如病木已中空¶
村醪酸澀君無笑也解燈前作臉紅¶
<pb:KR4d0267_WYG_035-6a>¶
　　新菊¶
已過重陽十日期菊叢初破兩三枝自憐短鬢蕭蕭白¶
不似黄花驛裏時(黄花驛在岐鳯/間予嘗過之)¶
　　又¶
老去流年不耐催微霜又見菊花開莫言冷落西風晚¶
也有飛飛小蝶来¶
　　九月二十八日五鼔起坐抽架上書得九域志泫¶
　　　然有感¶
<pb:KR4d0267_WYG_035-6b>¶
一事無成老已成不堪嵗月又峥嶸愁生新雁寒初下¶
睡起殘燈曉尚明天地何由容梗化功名正恐屬書生¶
行年七十初心在偶展輿圗涙自傾¶
　　題橋南堂圗¶
平生不識橋南路聞道清流帯煙樹今朝開巻一欣然¶
恍若身親到其處徐郎獨立嶷如山招不能来麾不去¶
舊居萬瓦碧浮煙結茅却就橋南住雪盡春生水似藍¶
想君清歗釣魚菴道上紅塵髙十丈斷無一㸃到橋南¶
<pb:KR4d0267_WYG_035-7a>¶
　　題呉參議達觀堂堂牓盖朱希真所作也僕少亦¶
　　　辱知於朱公故尤感慨云¶
中原遺老雒川公鬢鬚白盡雙頰紅揮毫為君作齋牓¶
想見眼中餘子空餘子碌碌何足數獨付莊周賈生語¶
看君踐履四十年始知此公不輕許公今度世為飛仙¶
開巻使我神凜然清時臺省要才傑諸公誰致雒川客¶
　　舎北揺落景物殊佳偶作¶
今年冬候晚仲月始微霜野日明楓葉江風斷雁行窮¶
<pb:KR4d0267_WYG_035-7b>¶
塗多藉躝老境易悲傷自笑詩情嬾蕭然舊錦囊¶
　　又¶
路擁新霜葉溪餘舊漲沙栖烏初滿樹歸鴨各知家世¶
事元堪笑吾生固有涯南村聞酒熟試遣小僮賖¶
　　又¶
小聚鷗沙北横林蠏舍東船頭眠醉叟牛背立村童¶
日落雲全碧霜餘葉半紅窮鱗與倦翼終勝在池¶
籠¶
<pb:KR4d0267_WYG_035-8a>¶
　　又¶
屋角成金字溪流作縠紋斜通小橋路半掩夕陽門孤¶
艇衝煙過疎鐘隔塢聞杜門非獨病實自厭紛紛¶
　　又¶
草徑人稀到柴扉手自開林疎鴉小泊溪淺鷺頻来簷¶
角除瓜蔓牆隅斸芋魁東鄰膰肉至一笑舉新醅¶
　　自嘲¶
身見紹興初改元百罹敢料至今存生涯破碎餘龍具¶
<pb:KR4d0267_WYG_035-8b>¶
學問荒唐守兎園獨立未除還笏氣餘生猶待闔棺論¶
北牕燈暗霜風惡且置孤愁近酒樽¶
　　作夢¶
作夢今逾七十年平生懐抱尚依然結茅杜曲桑麻地¶
覓句灞橋風雪天驃騎向来求作佛淮南末路望登仙¶
世間妄想何窮盡輸與山翁一醉眠¶
　　夜坐¶
杳杳霜鐘十里聲娟娟江月半窗明陳編欲絶猶堪讀¶
<pb:KR4d0267_WYG_035-9a>¶
微火相依更有情九曲煙雲新散吏(時方被命再/領武夷祠祿)百年¶
鈆槧老諸生頹然待旦君無笑尚勝聞雞賦早行(温岐/詩云)¶
(雞聲茅店月人迹板橋/霜盖唐人早行絶唱也)¶
　　北園雜詠¶
西村林外起炊煙南浦橋邊繫釣船樂嵗家家俱自得¶
桃源未必是神仙¶
　　又¶
舎北橋東幽事多老夫飯飽得婆娑茅簷日落聞舂相¶
<pb:KR4d0267_WYG_035-9b>¶
荻浦煙深有櫂歌¶
　　又¶
小橋宻接西岡路支徑深通北崦村老子意行無逺近¶
月中時打野人門¶
　　又¶
東呉霜薄冨園蔬紫芥青菘小雨餘未說春盤供采擷¶
老夫湯餅亦時須¶
　　又¶
<pb:KR4d0267_WYG_035-10a>¶
鉏麥家家趂晚晴築陂處處待春耕小槽酒熟豚蹄美¶
剰與皃童樂太平¶
　　又¶
閒伴鄰翁去荷鉏林疏厯厯見村墟怪生白鷺飛無數¶
水落灘生易取魚¶
　　又¶
短笻行樂出紫荆雪意闌珊却變晴林際已看春雉起¶
屋頭還聽嵗猪鳴¶
<pb:KR4d0267_WYG_035-10b>¶
　　又¶
嵗殘已似早春天隔水横林一抹煙聞道埭西梅半吐¶
攜兒閒上釣魚船¶
　　又¶
白髮蕭蕭病滿身凍雲野渡正愁人揚鞭大散闗頭日¶
曽看中原萬里春¶
　　又¶
暮年身似一虚舟付與滄波自在流垂地雪雲吹不散¶
<pb:KR4d0267_WYG_035-11a>¶
且傾桑落膾槎頭¶
　　龜堂獨坐遣悶¶
髮已凋疎齒已揺髙談誰與慰無聊苦心雖嘔何由出¶
病骨非讒亦自銷玉雪細塵烹瑞草胭脂小把斸靈苗¶
(防風苗色紅如/臙脂可作葅)賀公呉語吾能似太息遺魂不可招¶
　　又¶
放逐還山八見春枯顱槁項雪霜新大牀不解除豪氣¶
凡眼安能識貴人食有淖糜猶足飽衣存䄈褐未全貧¶
<pb:KR4d0267_WYG_035-11b>¶
北窗坐卧君無笑拈起烏藤㨗有神¶
　　復竊祠禄示兒子¶
得飽不啻足閉門還讀書翁猶羮不糝兒固食無魚衮¶
繡曷加我簞瓢常晏如人生隨所遇勿替此心初¶
　　隴頭水¶
隴頭十月天雨霜壯士夜枕緑沉槍卧聞隴水思故鄉¶
三更起坐淚數行我語壯士勉自强男兒墮地志四方¶
裹尸馬革固其常豈若婦女不下堂生逢和親最可傷¶
<pb:KR4d0267_WYG_035-12a>¶
嵗輦金絮輸邊疆夜視太白收光芒報國欲死無戰塲¶
　　雪歌¶
黒雲黯黯如飜鴉急霰颯颯疑投沙初聞萬竅號地籟¶
已見六出飛天花寧論異事吠羣犬且喜和氣連千家¶
穿簾投隙矜嫵媚平坑塞谷迷谽谺遥遥林墖出玉筍¶
渺渺江路蟠脩虵扣門方擬貰鄰酒篝火更欲尋僧茶¶
懸知朝士集闕角靴聲入賀趨正衙吾衰久矣尚何說¶
所幸一稔均幽遐¶
<pb:KR4d0267_WYG_035-12b>¶
　　春近¶
短褐枯笻老病身龍鍾也復喜新春已知不解多年住¶
且作都無一事人簷角鳥聲呼醉夢室中花氣襲衣巾¶
朝来更有欣然處一筯山蔬勝八珍¶
　　望永阜陵¶
聖主乗乾臨斧扆小臣承詔上丹墀寧知齒豁頭童後¶
更遇天崩地陷時泣至眼枯無血續夢隨魂斷獨心知¶
白頭才盡空濡筆寧繼生民下武詩¶
<pb:KR4d0267_WYG_035-13a>¶
　　初拜再領祠宫之命有感¶
黄紙初開喜可知追懐平昔却成悲生當京國承平日¶
仕及皇家再造時小草出山初已誤斷雲含雨欲何施¶
兒孫賀罷仍無事却赴幽人把釣期¶
　　醉中信筆作四絶句既成懼觀者不知野人本心¶
　　　也復作一絶¶
麥野桑村有酒徒過門相覓醉相扶朱門日日教歌舞¶
也有儂家此樂無¶
<pb:KR4d0267_WYG_035-13b>¶
　　又¶
過得一日過一日人間萬事不須謀鄰家幸可賖芳醖¶
紅蘂何曽笑白頭¶
　　又¶
今朝賣穀得青錢自出街頭買彘肩草火燎来香滿屋¶
未容下筯已流涎¶
　　又¶
老覺人間足畏塗怕人渾似怕於菟晴明頗動青鞵興¶
<pb:KR4d0267_WYG_035-14a>¶
先探門前有客無¶
　　又¶
治道巍巍本易成狂言安得略施行太平事業人皆見¶
不計封倫死與生¶
　　臘月十九日午睡覺復酣卧至晚戲作¶
枕痕著面眼芒羊欲起元無扺死忙擁被却尋初斷夢¶
掩屏重撥欲殘香雪雲雖散寒猶𦂳春意将回晝已長¶
老去此身無著處華胥真恐是吾鄉¶
<pb:KR4d0267_WYG_035-14b>¶
　　睡起至園中¶
春風忽已遍天涯老子猶能領物華淺碧細傾家釀酒¶
小紅初試手栽花野人易與輸肝肺俗語誰能挂齒牙¶
更欲世間同省事勾回蟻戰放蜂衙¶
　　北園籬外放歩¶
北園西出路逶迤荆作門扉枳縳籬鋤麥正忙人滿野¶
營巢未定鵲爭枝招呼父老嘗新釀約束兒童築壊陂¶
遇興閒行便終日隔溪績火已參差¶
<pb:KR4d0267_WYG_035-15a>¶
　　嵗暮獨酌感懐¶
明時頻忝武夷僊俯仰人間只自憐總角回思如昨日¶
挂冠過限已三年病多晴日思行藥睡少清宵學坐禪¶
更歎衰孱不禁酒地黄一盞即頹然¶
　　盆池¶
雨送疎疎響風吹細細紋猶稀緑萍㸃已映小魚羣傍¶
有一拳石又生膚寸雲我来閒照影一笑整綸巾¶
　　對食¶
<pb:KR4d0267_WYG_035-15b>¶
蓬藋生庭葉擁堦經旬飯豆㸑枯䕸烟霄舊謂行夷路¶
薪水今悲繫病懐夢裏百年元易過人間萬事苦難諧¶
癡兒自墮闍黎計歡喜聞鐘已過齋¶
　　蹭蹬¶
少慕功名頗自竒一生蹭蹬鬢成絲市樓酒美貧何預¶
斗柄春回老不知黒幟逰魂應有數白衣効命永無期¶
魚梁東畔牛欄北舉世誰能識此悲¶
　　海棠圗¶
<pb:KR4d0267_WYG_035-16a>¶
人間竒草木天必付名流菊待陶元亮竹須王子猷我¶
為西蜀客辱與海棠逰再見應無日開圗特地愁¶
　　丁巳正月二日雞初鳴夢至一山寺名鳯山其尤¶
　　　勝處曰咮軒予為賦詩既覺不遺一字¶
已窮阿閣勝更作咮軒逰不盡山河大無根日月浮吾¶
身元是幻何物彊名愁乆覓卓菴處是間應可留¶
　　初春¶
誰把鵞黄染栁絲似催鄰曲蹋青期已忘萬里封侯志¶
<pb:KR4d0267_WYG_035-16b>¶
但憶千回上樹時朝雨池塘光㶑灧暮烟樓觀碧参差¶
紫姑(一作/行藏)欲問還休去身世從来心自知¶
　　雨中作¶
三日雨頻作昏昏饒睡眠泥深散酒市風惡惱燈天茅¶
屋松明照茶鐺雪水煎山家自成趣撫枕寄悠然¶
　　又¶
淅淅連江雨愔愔一室幽茶甘留齒頰香潤上衣裘泥¶
滓将雛鴨林樊喚婦鳩短章雖漫興聊足散吾愁¶
<pb:KR4d0267_WYG_035-17a>¶
　　又¶
短鬢白如絲梅花似舊時掩屏愁入夢隠几雨催詩病¶
為隂天劇春縁閠嵗遲非闗畏車馬衰甚實難支¶
　　縱筆¶
氣本充天地書非汗馬牛人人見堯舜世世有巢由朝¶
市紅塵鬧山村白髮稠所欣吾道在江漢古東流¶
　　題慧老芋巖¶
煨芋當時話已新如今拈出更精神十年相國非吾願¶
<pb:KR4d0267_WYG_035-17b>¶
半顆君當别付人¶
　　立春日¶
江花江水每年同春日春盤放手空天地無私生萬物¶
山林有處著衰翁牛趨死地身無罪梅發京華信不通¶
數片飛飛猶臘雪村鄰相喚賀年豐(去冬無雪今年以/正月十日巳時立)¶
(春而平旦有雪/數片猶臘雪也)¶
　　病中作¶
老軀百病集頹然仰天呼汝病勿怨天藥石幸可扶寓¶
<pb:KR4d0267_WYG_035-18a>¶
形天地間疾病誰能無不從酒色来病自無根株但使¶
元氣在雖劇行當蘇哀哉忿慾子永棄元化爐¶
　　又¶
牧羊知治民解牛得養生一理儻造微何事不可明我¶
老抱病乆頗窺古人情唐堯授四時帝道所以成周家¶
七百年王業本農耕造端無甚竒至今稱太平人生正¶
如此黙黙要無營心君但髙拱萬物安能攖¶
　　立春日¶
<pb:KR4d0267_WYG_035-18b>¶
花壓烏巾酒滿巵舊逢春日恨春遲如今病卧孤村裏¶
過了新春也不知¶
　　又¶
慶元丁巳春来晚人日初過近上元空對一樽三太息¶
無人為戴縷金旛¶
　　北望¶
中原墮沙塵北望但莽莽耆年死已盡童稚日夜長往¶
來多異服寧復記疇曩豈無豪俊士憤氣塞穹壤我欲¶
<pb:KR4d0267_WYG_035-19a>¶
友斯人悲詫寄遐想夢行黄河濵雲開見仙掌¶
　　上元夜作¶
百年古謂風前燭我逾七十飯不足亦知生世無工拙¶
久向人間耐榮辱今年上元燈滿城十里東風度絲竹¶
蓬窗溼薪不禦寒獨取殘書伴兒讀忽然得意見古人¶
半椀凍韲甘勝肉書生盖棺事未定論著儻存終見錄¶
富貴無名豈勝數意氣空能驕世俗君不見拄天拄地¶
邢君牙不如詩人窮瞎張太祝¶
<pb:KR4d0267_WYG_035-19b>¶
　　暮春¶
季子黄金盡安仁白髪新無情五更雨便送一年春難¶
續西樓夢空存北陌身海棠應似舊惆悵又成塵¶
　　又¶
緑葉枝頭宻青蕪陌上深江山妨極目天地入孤吟身¶
已雙蓬鬢家惟一素琴世情君莫説頭痛欲涔涔¶
　　讀書¶
兩眼欲讀天下書力雖不迨志有餘千載欲追聖人徒¶
<pb:KR4d0267_WYG_035-20a>¶
慷慨自信寧免愚置書不讀談虚無誰其始為此創疽¶
古時澤被禽與魚博施所以為唐虞正使老釋信不誣¶
為我未免近楊朱髙軒大斾塞路衢臺閣尊顯来于于¶
安得禹臯日陳謨沾濡四表無焦枯坐令事業見真儒¶
老農不恨老耕鉏¶
　　枕上作¶
龍鍾七十豈前期矮㡌枯笻與老宜愁得酒巵如敵國¶
病須書巻作良醫登山筋力雖猶徤閉户工夫頗自竒¶
<pb:KR4d0267_WYG_035-20b>¶
今日快情春睡足卧聽簷鳥語多時¶
　　書志¶
往年出都門誓墓志已决況今蒲栁姿俛仰及大耋妻¶
孥厭寒餓鄰里笑迃拙悲歌行拾穗幽憤卧齧雪千歳¶
埋松根隂風蕩空穴肝心獨不化凝結變金鐵鑄為上¶
方劎釁以佞臣血匣藏武庫中出參髦頭列三尺粲星¶
辰萬里揚鴻烈君看此神竒强敵何足滅¶
　　夜賦¶
<pb:KR4d0267_WYG_035-21a>¶
簷滴新春雨窗昏半夜燈病無詩一字窮賴酒三升(郡/中)¶
(月設折酒九斗/日恰得三升)世路澀如棘祠官冷欲氷殘年只此是¶
年少解飛騰¶
　　晚歩¶
晚歩清溪上微隂忽快晴鴉棲先小泊魚暖已羣行藥¶
餌扶垂老耕桑樂大平非闗戀鄉社久客倦遐征¶
　　漁歌¶
斜陽收盡暮烟青嫋嫋漁歌起逺汀商略野人何所恨¶
<pb:KR4d0267_WYG_035-21b>¶
數聲哀絶不堪聽¶
　　殘夢¶
少時鐵馬蹴河氷老去摧藏百不能風雨滿山窗未曉¶
只将殘夢伴殘燈¶
　　書憤¶
白髮蕭蕭卧澤中秪憑天地鑒孤忠阨窮蘇武餐氊久¶
憂憤張廵嚼齒空細雨春蕪上林苑頹垣夜月洛陽宫¶
壯心未與年俱老死去猶能作鬼雄¶
<pb:KR4d0267_WYG_035-22a>¶
　　又¶
鏡裏流年兩𩯭殘寸心自許尚如丹衰遲罷試戎衣窄¶
悲憤猶爭寳劎寒逺戍十年臨的博壯圗萬里戰臯蘭¶
闗河自古無窮事誰料如今袖手看¶
　　小舟逰西涇度西岡而歸¶
小雨重三後餘寒百五前聊乘瓜蔓水閒泛木蘭船雪¶
暗梨千樹煙迷栁一川西岡夕陽路不到又經年¶
　　春行¶
<pb:KR4d0267_WYG_035-22b>¶
九日春隂一日晴强扶衰病此閒行猩紅帯露海棠溼¶
鴨緑平堤湖水明(杜子美曉看紅溼處花重錦官城李/太白蜀江紅且明用溼字明字可謂)¶
(奪造化之功世/未有拈出者)酒賤栁隂逢醉卧土肥稻壟看深耕山¶
翁莫道渾無用解與明時說太平¶
　　姜總管自築墓舎名繭菴求詩¶
君不見贅翁退隠真皇時繭室遺名星日垂雖無豪士¶
千車送不媿髙人一鍤隨又不見貞觀故人有王顯抵¶
老摧頽不作繭一時戲語今尚存人生窮達誰能免繭¶
<pb:KR4d0267_WYG_035-23a>¶
菴知君出㳺戲夀過期頤乃常事青松手種三千本會¶
看半空飜鼓吹人老則衰君不然快瀉玉船鯨吸川釣¶
璜逺祖應相似八十方為筮仕年¶
　　湖上今歳逰人頗盛戲作¶
龍船看罷日平西栁闇花穠歩歩迷射的山前朱舫小¶
樵風涇上紫騮嘶¶
　　又¶
畫船鼓吹載涼州不到三更枉出逰忽有歌聲出霄漢¶
<pb:KR4d0267_WYG_035-23b>¶
誰家開宴五雲樓¶
　　又¶
翠阜青林烟疉重朱樓畫閣雨空濛禹祠西走蘭亭路¶
一片湖山錦繡中¶
　　又¶
臺府官醅嵗嵗新蘭亭春勝鏡湖春三山小瓮雖堪笑¶
也向湖邊作醉人¶
　　賞花至湖上¶
<pb:KR4d0267_WYG_035-24a>¶
吾國名花天下稀園林盡日敞朱扉蝶穿宻葉常相失¶
蜂戀繁香不記歸欲過每愁風蕩漾半開却要雨霏微¶
良辰樂事真當勉莫遣匆匆一片飛¶
　　暮春¶
數間茅屋鏡湖濱萬巻藏書不救貧燕去燕來還過日¶
花開花落即經春開編喜見平生友照水驚非曩歲人¶
自笑籌邊心尚在憑髙慷慨欲忘身¶
　¶
<pb:KR4d0267_WYG_035-24b>¶
　¶
　¶
　¶
　¶
　¶
　¶
　¶
　劎南詩稾巻三十五¶
