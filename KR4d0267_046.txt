# -*- mode: mandoku-view; -*-
#+TITLE: 劍南詩藁
#+DATE: 2015-08-25 00:01:53.556149
#+PROPERTY: ID KR4d0267
#+PROPERTY: BASEEDITION WYG    
#+PROPERTY: JUAN 卷四十六
<pb:KR4d0267_WYG_046-1a>¶
欽定四庫全書¶
　劒南詩稾巻四十六¶
　　　　　　　　　　　　　宋　陸游　撰¶
　　孟夏方渇雨忽暴熱雨遂大作¶
蒸溽殊未解雨來那可涯鵲驚無穏樹燈暗不成花處¶
處躍秧馬家家閒水車兒童伴翁喜聚首話桑麻¶
　　小池¶
荷鍤庭中破嫰苔清溝一派引泉來剪刀草長浮萍合¶
<pb:KR4d0267_WYG_046-1b>¶
無數逰魚去復回¶
　　衡門¶
曲徑衡門短短籬槐楸隂裏倚笻枝老來百事不入眼¶
惟愛青山如舊時¶
　　海上作¶
厭逐紛紛兒女曹挂㠶江海寄吾豪鯨吞鼉作渾閒事¶
要看秋濤天際髙¶
　　朝飢示子聿¶
<pb:KR4d0267_WYG_046-2a>¶
水雲深處小茅茨雷動空腸慣忍飢外物不移方是學¶
俗人猶愛未為詩生逢昭代雖虚過死見先親幸有辭¶
八十到頭終強項欲將衣鉢付吾兒¶
　　養氣¶
養氣安心不計年未嘗一念住愁邊才疎屢掃朝中迹¶
命薄翻成世外縁耐老尚能消刼石放狂聊復醉江天¶
飽知句曲羅浮路不訪初平即稚川¶
　　示友¶
<pb:KR4d0267_WYG_046-2b>¶
黄巻青燈自幼童長年頗亦有新功尚嘲孟顗遲成佛¶
那計辛毘不作公學問更當窮廣大友朋誰與共磨礱¶
諸君果未捐衰老鄙語人當致一通¶
　　早涼熟睡¶
靈臺虚湛氣和平投枕逡巡夢即成屋角鳴禽呼不覺¶
手中書冊墮無聲百年日月飛雙轂千古山河戰一枰¶
賴有蓮峯遺老在白雲深處主齊盟(謂陳/希夷)¶
　　初夏¶
<pb:KR4d0267_WYG_046-3a>¶
麥秃微寒後梅黄細雨前湖灘初集鷺隄栁未鳴蟬琴¶
帶輕隂潤巾因小醉偏晚來幽興極又上釣魚船¶
　　夏雨¶
忽聞疎雨滴林梢起看油雲滿四郊行蟻君臣初徙穴¶
鳴鳩夫婦正爭巢築陂處處移新稻乘屋家家補破茆¶
堪笑此翁惟美睡孝先便腹任譏嘲¶
　　倚樓¶
千里江山入倚樓髙吟聊復寫吾憂詩書幸有先人業¶
<pb:KR4d0267_WYG_046-3b>¶
貧賤初非學者羞數掩槿籬端可老一杯藜粥尚何求¶
東陂未插青秧遍且與鄰翁卜雨鳩¶
　　晚興¶
偶扶藜杖過傍村却倚禪牀坐小軒日落鴉栖津樹暗¶
人歸鶴踏釣船翻挽弓從笑識丁字刺繡終勝倚市門¶
羮芋一杯吾自飽諸兒強為置盤飱(是日五郎等/置食參倚)¶
　　又¶
身如病鶴謝樊籠白盡衰髯臉尚紅蒲葦陂塘新漲後¶
<pb:KR4d0267_WYG_046-4a>¶
梧楸門巷夕陽中遺名要耐千年看快飲方誇百榼空¶
造物閔憐君會否放教折臂老新豐¶
　　晨雨¶
過雲生谷暗既雨却窓明低燕爭泥語浮魚逆水行山¶
川増秀色草木有竒聲處處青秧滿長歌樂太平¶
　　戲作絶句以唐人句終之¶
雨細穿梅塢風和上栁橋山居無厯日今日是何朝¶
　　又¶
<pb:KR4d0267_WYG_046-4b>¶
靜對煎茶竈閒疏洗藥泉回頭問童子今夕是何年¶
　　述懷¶
情懷猶是昔年人豈料侵尋八十身燈下看書方覺老¶
花前闕酒始知貧玉非䑕朴何勞辨魚與熊蹯各自珍¶
萬事回頭已陳迹為君一笑落紗巾¶
　　閒中自詠¶
鶴羨清癯鷗羨閒衡門正在水雲間無求尚恨時賒酒¶
有癖應縁酷愛山細繞坡頭行犖角别分泉脈聽淙潺¶
<pb:KR4d0267_WYG_046-5a>¶
三更不睡看江月恐有髙人夜叩闗¶
　　晨興¶
小雨過郊墟晨興一事無殘榴重結蕊新燕續生雛書¶
細猶能讀行遲漸要扶蔬畦恐蕪沒且復課僮奴¶
　　自詒¶
愈老愈知生有涯此時一念不容差身如病鶴長停料¶
心似山僧已棄家髙枕時時聞解籜巻簾片片數飛花¶
飯餘解帶摩便腹自取風爐煑晩茶¶
<pb:KR4d0267_WYG_046-5b>¶
　　又¶
行年髦及卧蝸廬山水登臨亦已疎無可柰何猶食粟¶
未能免俗學澆蔬蓬門時接漁樵話塵几聊存種樹書¶
強欲入城還自笑世間那有鶴乘車¶
　　西村¶
亂山深處小桃源往嵗求漿憶叩門髙栁簇橋初轉馬¶
數家臨水自成村茂林風送幽禽語壞壁苔侵醉墨痕¶
一首清詩記今夕細雲新月耿黄昏¶
<pb:KR4d0267_WYG_046-6a>¶
　　漁父¶
楚江茫茫新雨霽殘雲蹙作魚鱗細老翁短楫去若飛¶
我欲從之已天際從之不可況共語醉眼知渠輕一世¶
直鈎去餌五十年此意寧為得魚計¶
　　放歌行¶
少年不知老境惡意謂長如少年樂朝歌夜舞狂不休¶
逢人欲覔長生藥三二十年底難過屈指朋儕餘㡬箇¶
就令未死身日衰朱顔已去誰能那人間萬事如奕棋¶
<pb:KR4d0267_WYG_046-6b>¶
我亦曽經少壯時兒曹紛紛不須校嵗月推遷渠自知¶
　　苦貧¶
老作清時版籍民深耕迨及故山春熟思豈是天貧我¶
妄計還憂鬼笑人但使甑中餘麥飯何妨澗底采荆薪¶
此窮正坐清狂爾莫向瞿曇問宿因¶
　　晨起至參倚齋示子聿¶
似仙猶火食比古未巢居老子麤全節小兒能著書下¶
簾留乳燕投飯出潛魚幸好隆中客無為起草廬¶
<pb:KR4d0267_WYG_046-7a>¶
　　夏夜對月¶
薄雲歸欲盡殘雨久猶滴月入疎林間庭户粲珠璧梅¶
天苦蒸鬱爽氣始此夕豈無一舴艋放浪江天碧散髮¶
黄鶴樓醉弄白玉笛真當舞魚龍詎止裂金石¶
　　夏夜¶
酒力初消睡未厭卧看香縷繞疎簾月髙棲鵲重移樹¶
風勁流螢自入簷長夏迢迢秋尚逺孤愁冉冉病相兼¶
老人本是山中客掃迹元非畏楚鉗¶
<pb:KR4d0267_WYG_046-7b>¶
　　五月十日曉寒甚聞布穀鳴有感¶
弊袴久當脱短褐竟未送(呉中諺語曰未喫端五粽布/襖未可送俗謂典質曰送)¶
老怯五更寒重衾擁殘夢羣蝨方得意飽血藏衣縫竹¶
簟何時陳紈扇殆無用長夏亹亹來嵗月疾飛鞚妄懷¶
畎畝憂太息欲誰控¶
　　老歎¶
人生易衰老萬事海濤翻但恨芳尊迮寧悲雪鬢繁諸¶
儒輕古學遺虜盜中原有語誰能聽毋矜舌尚存¶
<pb:KR4d0267_WYG_046-8a>¶
　　閉户¶
收身歸死鏡湖傍閉户悠悠白日長巷僻斷非容駟路¶
腸枯那有蹴蔬羊書生正可蹈東海世事漫思移太行¶
睡起不知天早暮坐看螢度篆盤香¶
　　長飢¶
病卧窮閻負聖時本來吾道合長飢朝不及夕未妨樂¶
死何如生行自知早年羞學仗下馬末路幸似泥中龜¶
煙波一葉會當逝吹笛髙人有素期¶
<pb:KR4d0267_WYG_046-8b>¶
　　山齋書事¶
山榴子結又重開巢燕雛飛却續回(燕有三生/雛乃去者)雨足人¶
畦千頃稻日長風舞一庭槐浩歌縱酒愁仍在作意觀¶
書睡已來常恨流年不相貸若為更著暮蟬催¶
　　贈道流¶
賣藥會稽市不知今㡬年身常雜庸保世果有神仙醉¶
㡌簪花舞漁舟聽雨眠放翁獨識子肯向俗人傳¶
　　避暑松竹間¶
<pb:KR4d0267_WYG_046-9a>¶
雙松五丈髙萬竹一尺圍上有林蟬鳴下有磵鳥飛正¶
午不見日我來毎忘歸清詩忽陳前永與世俗違直北¶
有異境煙汀連釣磯何當霜雪時散髮槲葉衣¶
　　連日大雨門外湖水渺然¶
趁朝把笏著烏鞾不似歸來買短蓑尚鄙朱公養魚術¶
肯為寗戚飯牛歌逢時有命求何益觸事無心得最多¶
樂處却嫌兒輩覺出門十步即煙波¶
　　午睡¶
<pb:KR4d0267_WYG_046-9b>¶
槐楸隂裏緑窓開天與先生作睡媒流汗未乾衣上雨¶
大聲已發鼻端雷枕鐫松石分琴薦簟織風漪取笛材¶
却起岸巾看汲井人間車馬正氛埃¶
　　窮居¶
阨窮心自樂寂寞道常尊老病頻辭客嬉逰不出村淖¶
糜均列鼎徒步當華軒不但終吾世猶堪遺子孫¶
　　梅雨¶
殘雨收還滴低雲去復留䕶雛憐弱燕喚婦笑鳴鳩碓¶
<pb:KR4d0267_WYG_046-10a>¶
米舂初滑園蔬摘復抽誰知泥沒踝也有客相求¶
　　村居書事¶
困阨難希飽暖家未妨隨事作生涯白鹽赤米已過足¶
早韭晚菘猶恐賒鴨放競浮新漲水牛歸正及暝棲鴉¶
年餘七十方辭禄敢望髙人挂齒牙¶
　　閒中信筆二首其一追和陳去非韻其一追和王¶
　　　履道韻¶
我看浮名如脱髮誓墓收身老巖穴座延窮鬼心不疑¶
<pb:KR4d0267_WYG_046-10b>¶
鑪錘横財渠自别樂哉今為八十翁神交園綺商山中¶
烹葵剥棗及時序爛醉黍酒歌豳風¶
　　又¶
小江之上千峯立潮回艇子爭來集飄風忽起白浪髙¶
急雨横吹緑蓑濕嵗豐斗酒纔百錢茆店無人驚醉眠¶
醒來徑入亂雲去異日出看東封年¶
　　題齋壁¶
鏡水西頭破茅屋紹興初載舊書生門無車馬終年静¶
<pb:KR4d0267_WYG_046-11a>¶
身卧雲山萬事輕三釜昔傷貧藉禄一㕓今幸老為氓¶
斷蓬不是無飛處莫與飄風抵死爭¶
　　夏日雜題¶
疎疎窓似秋蛩室疊疊書如春鵲巢大耋何妨尚絃誦¶
小詩時亦雜詼嘲¶
　　又¶
耽耽醜石羆當道矯矯長松龍上天滿地凌霄花不掃¶
我來六月聽鳴蟬¶
<pb:KR4d0267_WYG_046-11b>¶
　　又¶
情懷萬里長征客身世連牀旦過僧熟計書空成咄咄¶
不如任運去騰騰¶
　　又¶
一枝黎峒桄榔杖二寸羊城蝳蝐冠萬里來為老人夀¶
始知天地不勝寛¶
　　又¶
天隨手不去朱黄辟蠧芸編細細香今夕短檠須暫設¶
<pb:KR4d0267_WYG_046-12a>¶
北牕風雨送微涼¶
　　又¶
身閒欲出無如嬾酒薄雖傾不敵愁殘暑從今無一月¶
剩儲詩思待新秋¶
　　又¶
憔悴衡門一秃翁回頭無事不成空可憐萬里平戎志¶
盡付蕭蕭暮雨中¶
　　又¶
<pb:KR4d0267_WYG_046-12b>¶
衰疾沉綿短鬢疎凄涼圯上一編書中原久陷身垂老¶
付與囊中飽蠧魚¶
　　夏雨歎¶
蝸舍入門楣觸額黄泥壁作龜兆坼雨多&KR1369;水欲上階¶
卧聽鳬鴨聲拍拍日髙糴米奴未回坐知薄飯未容索¶
仕羞捷徑耕不力自取囊空欲誰責富貴危機復可畏¶
世間果無第一䇿雖然胷中有事在片言可夀天下脈¶
　　物外雜題¶
<pb:KR4d0267_WYG_046-13a>¶
市墟沽斗酒獨酌復髙歌一笑語觀者比君更事多¶
　　又¶
當年下沔鄂回首㡬秋風景物渾如昨千㠶落照中¶
　　又¶
曉入姑蘇市閶門繫短篷老人元不食買餅飼山童¶
　　又¶
送客停山步尋僧立寺門青鞵慣泥&KR1369;却愛雨昏昏¶
　　又¶
<pb:KR4d0267_WYG_046-13b>¶
粉堞臨江渚朱橋枕市樓長吟䇿小蹇又度一年秋¶
　　又¶
飼驢留野店買藥入山城興盡飄然去無人識姓名¶
　　又¶
髙城今曠野比屋昔朱門道上傳呼過遙遙㡬世孫¶
　　又¶
過市摩雙眼驚嗟閲盛衰朱樓倚霄漢曽見始成時¶
　　過村舍¶
<pb:KR4d0267_WYG_046-14a>¶
碓舍臨山路牛欄隔草煙問今何嵗月恐是結繩前¶
　　書卧初起書事¶
嵗華病思兩侵尋靜看槐楸轉午隂待睡不來聊小憩¶
鍛詩未就且長吟還山久洗天涯恨謝事新諧物外心¶
忽有故人分禄米呼兒先議贖雷琴¶
　　夜雨有感¶
斷虹不隔江郊雨(東方虹見則雨止俗語/謂之隔雨今嵗獨不爾)一醆昏燈夜¶
半時多感生悲那為酒積衰成瘦錯寃詩空階㸃滴何¶
<pb:KR4d0267_WYG_046-14b>¶
由止倦枕凄涼只自知平日故人零落盡寄書誰與叙¶
暌離¶
　　偶作夜雨詩明日讀而自笑别賦一首¶
俗情向者未全忘洗以縈簾一縷香得失故應常浩浩¶
是非正可付蒼蒼殘蟬不斷知秋近雙燕歸來伴晝長¶
誰識龜堂新力量東家却笑接輿狂¶
　　舍西晩眺示子聿¶
秋濤常記犯靈胥季子雙髦尚髧如薄飯不為明日計¶
<pb:KR4d0267_WYG_046-15a>¶
短檠相對十年餘嗟予久合墮鬼録憐汝猶能讀父書¶
西望牛頭渺天際永懐吾祖起家初(牛頭山在小江西/北有先太傅讀書)¶
(堂尚/存)¶
　　自訟¶
年少寜知道廢興摶風變化羨鯤鵬貪求但欲攀分寸¶
痛定方慙乞斗升靈府已能澄似水俗縁更覺薄於僧¶
挂冠且喜身蕭散二頃寧須退可憑¶
　　讀唐人樂府戲擬思婦怨¶
<pb:KR4d0267_WYG_046-15b>¶
一自門前征馬嘶此心常與斷雲西雙飛空羨雉朝雊¶
獨泣忍聞烏夜啼遼海晝昏塵漠漠杜陵春到草萋萋¶
孤愁可為鄰姬説只有臨樽醉似泥¶
　　南堂納涼¶
環坐列胡牀兒曹共此涼風生桐葉墜露下稻花香老¶
幸返初服窮宜歸故鄉已無纓可濯清嘯對滄浪¶
　　又¶
浴罷閒無事悠然寄一牀水風涼醉頰松月上虛廊岸¶
<pb:KR4d0267_WYG_046-16a>¶
久烏紗側熏餘細葛香今宵一美睡何止傲羲皇¶
　　中庭納涼¶
紅映衡門夕照明翠浮村巷暝煙生搖搖楸線風初𦂳¶
颭颭荷盤露欲傾數酌濁醪留客醉一編疑義與兒評¶
須臾散去人聲寂獨數城頭長短更¶
　　又¶
散髮江天嬾出遊衡門日落鎖梧楸火雲突兀方蒸暑¶
銀漢縱横已報秋熠熠露螢黏徑草鼕鼕漏鼔下譙樓¶
<pb:KR4d0267_WYG_046-16b>¶
追涼明日無竒䇿聊向林間卜雨鳩¶
　　待旦¶
東方星磊磊西舍雞喔喔萬慮集五更吾睡無由著世¶
事如飲酒不獻自無酢開窓起危坐送月西南落¶
　　又¶
是身如浮煙久聚要當散吾年七十七寒暑凡㡬換夏¶
夜亦自佳何必厭揮汗推枕坐南窓悠然待清旦¶
　　晨興¶
<pb:KR4d0267_WYG_046-17a>¶
冬夕宜晩睡夏日思晨興磊落明星髙蒼涼朝日昇正¶
襟坐堂上有几不敢憑陳前聖人書凜如蹈淵冰平生¶
不苟利豈獨畏友朋長飢君勿誚人各有不能¶
　　又¶
欲曉不能寐亟起坐北堂齋莊對斷簡左右陳朱黄湛¶
湛一池墨裊裊半篆香老生不自逸幸此夏日長竒哉¶
長頭兒好勇不可當安得數年健與兒講虞唐¶
　　晚涼述懷¶
<pb:KR4d0267_WYG_046-17b>¶
末學常憂墮吝驕晩知鵬鷃本逍遙屏醫却藥疾良已¶
破械空囹盜自消父子終身美藜藿交逰大半是漁樵¶
衡門日落清風起又著藤冠度野橋¶
　　湖塘晩眺¶
緑樹暗村墟青山繞草廬奉祠神禹舊馳道暴秦餘浦¶
色沉煙網畦聲入雨鉏清秋又如許幽憤若為攄¶
　　又¶
病起閒無事時來古渡頭煙中賣魚市月下采蓮舟㠶¶
<pb:KR4d0267_WYG_046-18a>¶
鼔娥江晩菱歌姥廟秋長吟無傑句聊以散吾愁¶
　　小集¶
烏桕遮山路紅蕖滿野塘病蘇身漸健秋近夜微涼杯¶
酌隨宜具漁歌盡意長兒曹娯老子團坐説豐穰¶
　　出門與鄰人笑談久之戲作¶
少時已歎少驩娯衰病經旬一笑無今日出門逢父老¶
欣然隨衆強盧胡¶
　　又¶
<pb:KR4d0267_WYG_046-18b>¶
暮靄昏昏半掩扉偶逢鄰叟荷鉏歸且令閒説鄉村事¶
莫問渠言是與非¶
　　又¶
菽水欣欣毎盡歡仁賢不必襲衣冠出門邂逅移時語¶
未害龜堂取友端¶
　　又¶
屋角時聞黄犢鳴相逢但可説春耕一言誤及城中事¶
議罰應須便酌觥¶
<pb:KR4d0267_WYG_046-19a>¶
　　魚池將涸車水注之¶
清波溜溜入新渠鄰曲來觀樂有餘試手便同三日雨¶
滿陂已活十千魚喜如雷動風行際快若天開地闢初¶
萬物但令俱有託吾曹安取愛吾廬¶
　　一齒動搖已久然餘皆堅甚戲作¶
病齒元知不更全漂浮杌&KR1150;已三年一朝正使終辭去¶
大嚼猶能盡彘肩¶
　　晩至新塘¶
<pb:KR4d0267_WYG_046-19b>¶
青鞵隨意出柴荆聊向南塘曳杖行歸鳥已從煙際沒¶
斷虹猶在栁梢明城頭層墖凌空立浦口孤舟並岸横¶
向道有詩渾不信為君擁鼻作呉聲¶
　　夜泛湖中¶
水鴨鵁鶄拍拍飛菰蒲深處弄煙霏喚回二十年前夢¶
半醉姑溪棹月歸¶
　　立秋後作¶
宋玉悲秋千載後詩人例有早秋詩老夫自笑心如石¶
<pb:KR4d0267_WYG_046-20a>¶
三日秋風漫不知¶
　　覽鏡¶
此頭那可著貂蟬瘦似騎驢孟浩然一事比渠差省力¶
閉門無句與人傳¶
　　早秋南堂夜興¶
水注横塘藻荇香候蟲唧唧滿空廊風前落葉紛可掃¶
天際疎星森有芒夜漏漸長愁少睡秋衣未製怯新涼¶
明朝却有欣然處寫得黄庭又㡬行¶
<pb:KR4d0267_WYG_046-20b>¶
　　菱歌¶
海内知心人漸少眼前敗意事常多問君底事渾忘却¶
月下菱舟一曲歌¶
　　聞角¶
河白如銀天淡青角聲中有玉闗情早知送老桑麻野¶
悔失安西萬里行¶
　　湖隄¶
新月纖纖淡欲無時聞魚躍隔菰蒲籃輿小放湖隄上¶
<pb:KR4d0267_WYG_046-21a>¶
信有人間白玉壺¶
　　秋旦¶
將旦溪風急新秋天宇寛涼生豎裁褐爽入縮縫冠拊¶
翼雞頻唱爭枝雀正讙一簞吾已足芋豆亦加餐¶
　　龜堂晨起¶
培火螭爐起寳熏滴泉鏊研聚𤣥雲屏圍燕几成山字¶
簟展涼軒作水紋絶口不談浮世事洗心聊䇿退居勲¶
耄年猶健非無自一巻丹經受鄭君¶
<pb:KR4d0267_WYG_046-21b>¶
　　栁橋秋夕¶
栁疎橋盡見水落路全通衣杵家家月漁舟浦浦風眼¶
明無俗物步蹇有枯笻野逸誰能那悠然西復東¶
　　道室雜題¶
早訪丹砂上岣嶁晚提河𣲖泝崑崙隂符後出君無忽¶
三百竒文要細論¶
　　又¶
聞説湖中有釣舟煙波出沒雜輕鷗一聲清嘯去已逺¶
<pb:KR4d0267_WYG_046-22a>¶
我欲從之何處求¶
　　又¶
山中有草名長生丹砂可死金可成服之刀圭齒髮換¶
要看東封告太平¶
　　又¶
勘書窓下松明火采藥溪頭槲葉衣只在人間人不識¶
秋風又見雁南飛¶
　¶
<pb:KR4d0267_WYG_046-22b>¶
　¶
　¶
　¶
　¶
　¶
　¶
　¶
　劒南詩稾巻四十六¶
