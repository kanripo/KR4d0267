# -*- mode: mandoku-view; -*-
#+TITLE: 劍南詩藁
#+DATE: 2015-08-25 00:01:53.676791
#+PROPERTY: ID KR4d0267
#+PROPERTY: BASEEDITION WYG    
#+PROPERTY: JUAN 卷五十一
<pb:KR4d0267_WYG_051-1a>¶
欽定四庫全書¶
　劎南詩稾巻五十一¶
　　　　　　　　　　　　　宋　陸游　撰¶
　　書感¶
頭顱已可知牙齒今復落十歩或再休啜粥不及勺身¶
依一蒲團壁挂兩芒屩對客輒坐睡有問莫能酢念昔¶
少壯時心慕宦遊樂初登平津館晚入征西幙雨暗駱¶
谷烽霜清散關柝登高望中原氣已吞雍雒寧知事大¶
<pb:KR4d0267_WYG_051-1b>¶
謬憔悴理征槖單車去梁益健席下沔鄂還朝見故人¶
大馬黄金絡後來固多士鵷鷺照臺閣婆娑郎吏間秪¶
自取嘲噱歴思從來事無鐵可打錯幸得還故園快若¶
解束縛閭里通有無情厚不為薄泥行事春耕日曝畢¶
秋穫隔牆喚鄰翁濁酒聊共酌¶
　　寒食¶
小市禁煙餘東郊展墓初桐陰覆碧井泉脉入清渠貧¶
悴停遊舫龍鍾廢荷鉏西窗斜日在且復勘殘書(鄉人/貧甚)¶
<pb:KR4d0267_WYG_051-2a>¶
(者毎自謂不能下/湖則其貧可知)¶
　　西村莫歸¶
天氣清和修褉後土風淳古結繩前村村陂足分秧水¶
戶戶門通入郭船亭障盜消常息鼓坊場酒賤不論錢¶
行人爭看山翁醉頭枕槐根臥道邊¶
　　舍外彌望皆青秧白水喜而有賦¶
此地天教著放翁舍傍煙樹晚空濛一無可恨得歸老¶
寸有所長能忍窮東作已趨堯舊俗南薰方詠舜遺風¶
<pb:KR4d0267_WYG_051-2b>¶
謝安勲業能多少枉是怱怱起剡中¶
　　寄題太和陳誠之秀才逺明樓¶
宦遊再有江西役南望廬陵毎慨然未見高樓出雲雨¶
但驚妙語雜風煙諸公何止元和盛獨我初非正始賢¶
筆力深知太遼絶此詩它日勿同編(樓有榜廷秀大蓬/所作記及周丞相)¶
(以下諸/公題詠)¶
　　蝸舍¶
蝸舍茨生艸龜腸飽淖麋麥因多雨損蠶遇閏年遲徙¶
<pb:KR4d0267_WYG_051-3a>¶
義憂無勇求仁戒自欺此生錐欲盡吾志未應衰¶
　　東岡¶
東岡竹千竿大者圍過尺微風生其間蕭蕭戞寒碧我¶
閒適一到散髮坐磐石萬事不累心清歗遂至夕此君¶
本傲世獨我有夙昔老惰恐作疎時來寓琴奕¶
　　首夏¶
亂山深處著柴荆岸幘披衣露氣清宴坐有書聊作伴¶
出遊無客獨題名陰陰密樹花初盡灔灔方池水已平¶
<pb:KR4d0267_WYG_051-3b>¶
幾許人間堪笑事今朝百舌頓無聲¶
　　贈曾温伯邢德允¶
髮似秋蕪不受耘茶山曾許與斯文囘思嵗月一甲子¶
(游獲從文清公/時距今六十年)尚記門牆三沐熏巻裏聖賢能覿面人¶
間冨貴實浮雲二君才氣俱超絶豈待衰翁誦所聞¶
　　自述¶
古井無由浪浮雲一掃空詩書修孔業塲圃嗣豳風懼¶
在飢寒外憂形寤寐中吾年雖日逝猶冀有新功¶
<pb:KR4d0267_WYG_051-4a>¶
　　又¶
舊業還耕釣殘年迫耄期筋骸衰後覺力量夢中知客¶
約溪亭飲僧招竹院棊未為全省事終勝宦遊時¶
　　又¶
屏迹歸休後頤生寂寞中忍貧辭半俸學古得全功西¶
埭村醅釅東陂小彴通經行有佳趣稚子也能同¶
　　示客¶
一㸃昏燈兩部蛙客來相對半甌茶典衣未贖身饒蝨¶
<pb:KR4d0267_WYG_051-4b>¶
治米無工飯有沙每為采菱浮野艇時因賣藥宿山家¶
青鞋到處堪椉興不獨雲門與若耶¶
　　對食戲作¶
香粳炊熟㤗州紅苣甲蓴絲放箸空不為休官須惜費¶
從來簡儉作家風¶
　　又¶
米如玉粒喜新舂菜出煙畦旋摘供但使胸中無媿怍¶
一餐美敵紫駞峯¶
<pb:KR4d0267_WYG_051-5a>¶
　　對酒戲作¶
杖頭高挂百青銅小立旗亭滿袖風莫笑村醪薄無力¶
衰顔也得暫時紅¶
　　又¶
亂挿酴醿壓帽偏鵝黄酒色映觵船醺然一枕虚堂睡¶
頓覺情懐似少年¶
　　夏初湖村雜題¶
市逺村深客到稀艸堂終日掩柴扉釀成新蜜蜂兒靜¶
<pb:KR4d0267_WYG_051-5b>¶
分盡殘泥燕子歸¶
　　又¶
嫰日輕風夏未深曲廊倚杖得閒吟地偏艸茂無人迹¶
一對茭鷄下綠陰¶
　　又¶
寒泉自換菖蒲水活火閒煎橄㰖茶自是閒人足閒趣¶
本無心學野僧家¶
　　又¶
<pb:KR4d0267_WYG_051-6a>¶
日落溪南生莫煙幅巾蕭散立橋邊聴殘賽廟鼕鼕鼓¶
數盡歸村隻隻船¶
　　又¶
胎髮茸茸漆不如夏初安健勝春初雙瞳嬾看公卿面¶
却解燈前讀細書¶
　　又¶
従來抵死愛湖山敢料天教半世閒杜曲桑麻雖苦薄¶
灞橋風雪如相關¶
<pb:KR4d0267_WYG_051-6b>¶
　　又¶
幽禽兩兩已成巢新竹森森漸放梢稻壠作陂先蓄水¶
野堂防漏却添茅¶
　　又¶
門巷蕭條長緑苔經旬清坐罷傳杯麴生風味那忘得¶
少待吾家芍藥開(吾鄉有陸家芍/藥其品甚高)¶
　　溪上露坐¶
水際風生爽拂裾比鄰自集不勞呼昏鴉杳杳飛初定¶
<pb:KR4d0267_WYG_051-7a>¶
逺樹離離望欲無新竹出林時解籜小荷翻露已成珠¶
橋東一徑蒼苔滑歸舍還須稚子扶¶
　　北齋書志示兒輩¶
初夏佳風日頽然坐北齋百年從落魄萬事忌安排(徐/仲)¶
(車聞安定先生莫安/排之教所學益進)鄉俗能尊老君恩許賜骸飢寒雖¶
未免何足繫吾懐¶
　　作盆池養科斗數十戲作¶
小小盆池不畜魚題詩聊記破苔初未聴兩部鼓吹樂¶
<pb:KR4d0267_WYG_051-7b>¶
且看一編科蚪書¶
　　枕上¶
風竹無時靜月窗終夜明時時聴驚鵲一一數殘更呉¶
楚民猶困燕齊虜未平功名天所命吾志固難成¶
　　晨起¶
終夜厭姑惡經春無秭歸(今嵗不/聞杜宇)溪雲生慘慘林日澹¶
暉暉物外孤懐勝人間百慮非鄰翁剡中去為我買漁¶
衣¶
<pb:KR4d0267_WYG_051-8a>¶
　　喜晴¶
葛衣初著喜新晴寂寂虚堂一榻横乍坼孤花藏葉罅¶
晚歸雙燕拂簾旌舞空不㫁游絲直掠地還飛落絮輕¶
&KR1233;欲倚闌尋好句清笳已復動高城¶
　　讀夏書¶
巨浸稽天日沸騰九州人死若丘陵一朝財得居平土¶
峻宇雕牆已遽興¶
　　幽栖¶
<pb:KR4d0267_WYG_051-8b>¶
何處是幽栖城南路少西楊花穿戸入燕子避簾低棊¶
局聊相對茶爐亦自攜溪頭雲易合晚雨又成泥¶
　　閒詠園中草木¶
翦刀葉畔戲魚囘帔子花頭舞蝶來領略年光屬閒客¶
一樽自勸不須推¶
　　又¶
麝香萱草移東郭錦子葵花買上原兒喚乃翁閒一看¶
欣然曵杖出籬門¶
<pb:KR4d0267_WYG_051-9a>¶
　　又¶
一樹山櫻鳥啄殘懸鈎半舍亦甘酸兒童采得爭來餉¶
應念衰翁舌本乾¶
　　又¶
緑侵小徑蟇衣草青絡疎籬鬼帶藤未暇開編尋本草¶
且將名品問山僧¶
　　又¶
日高未辦續晨炊一碗村醅且療飢槃箸索然君勿笑¶
<pb:KR4d0267_WYG_051-9b>¶
桑間紫椹正纍纍¶
　　又¶
仲夏園中百草靈風吹露坼各青青勸君辦取金鵶觜¶
不問昌陽與豨苓¶
　　夜雨¶
初夏雨淋浪簷聲繞四廊感深頭易白睡少漏偏長紅¶
捲簾旌溼潤生衣焙香清吟欲排悶三歎不成章¶
　　晨起¶
<pb:KR4d0267_WYG_051-10a>¶
海燕翩將乳戎葵粲已繁魚船初入市蓴擔未過門年¶
耄停朝課家貧省小飱(近以病後晨起讀書又/以廩粟不繼遂罷食粥)所欣行¶
藥處秧稻遍村村¶
　　放翁¶
拜賜頭衘號放翁家傳不墜散人風問年已過從心後¶
遇境但行無事中馬老豈堪空冀北鶴飛猶得返遼東¶
道傍跌宕煩君看閲盡時人臉尚紅¶
　　過隣家¶
<pb:KR4d0267_WYG_051-10b>¶
老病在臂踝終日不喜動溪雲忽過前袖手以目送今¶
晨光景佳霽色入鳥哢駕言出柴荆暫作湖山夢東村¶
望鶴巢西阜過貛峒父老意欣然為我撥春瓮豈惟澆¶
舌燥亦用輭脚痛形骸去繩檢談笑得少縱呉蠶初上¶
簇陂稻亦已種端五數日間更約同解糭¶
　　東園¶
晨起東園去消磨夏日長隨鋤泉眼出上爪藥苗香琴¶
挂山齋壁龜搘道室牀始知彭澤令真足傲羲皇¶
<pb:KR4d0267_WYG_051-11a>¶
　　曉出至湖桑埭¶
殘年孤寂不堪言時喚平頭駕短轅老氣猶能作羆臥¶
壯懷誰復記鴻軒櫂歌縹𣺌城西路煙樹參差埭北村¶
堪笑怪奇消未盡夜來還夢屬櫜鞬¶
　　雨夜觀史¶
讀書雨夜一燈昏歎息何由起九原邪正古來觀大節¶
是非死後有公言未能劇論希捫蝨且復長歌學叩轅¶
它日安知無志士經過指㸃放翁門¶
<pb:KR4d0267_WYG_051-11b>¶
　　雨復作¶
今日雲歸恰喜晴小池忽見水紋生窗昏又輟讎書課¶
臥聽蕭蕭打葉聲¶
　　園中¶
稚竹侵簷緑新桐覆井涼閒身少覊束隨處得徜徉山¶
鵲惶惚語藤花掩冉香吾詩有餘思小復立西廂¶
　　湖上遇道翁乃峽中舊所識也¶
大罵長歌儘放顛時時一語却超然掃空百局無棊敵¶
<pb:KR4d0267_WYG_051-12a>¶
倒盡千鍾是酒仙巴硤相逢如昨日山陰重見亦前縁¶
細思合辱先生友五十年來不負天¶
　　老學菴北作假山既成即雨彌月不止¶
古者封禪嵗乾封輒枯旱不言絶民食徒欲曬日觀我¶
今作小山纔及仭有半下瀦數斗水草木稍葱蒨蕞爾¶
何足言造物亦幽賛冥冥一月雨陰翳迷昏旦芳草爭¶
抽萌珍木亦擢榦龜魚出復没鳥雀聚仍散彼天初何¶
私遺我耳目玩遂令閭巷間日厭鵓鴣喚淖深樵蘇絶¶
<pb:KR4d0267_WYG_051-12b>¶
有米不能㸑為小乃害大未可以理㫁憂懼塞胸中當¶
食屢興歎培塿固易平荷鍤媿吾懦¶
　　苦雨¶
儘道迎梅雨能無一日晴窗昏愁細字簷滴亂疎更未¶
怪蛙爭席真憂水冒城何由收積&KR1369;簫鼔賽西成¶
　　又¶
煙水茫無際空堦滴不休一窗閒隱几四月澹如秋箔¶
冷蠶遲績泥深麥未收家貧村酒薄曷解老農憂¶
<pb:KR4d0267_WYG_051-13a>¶
　　五月初作¶
鄰舍舂新麥家人拾晚蠶推移逢夏五賦與歎朝三遣¶
日須棋局忘憂賴酒甔幽居有高致多取未為貪¶
　　遊西村贈隱者¶
水清沙淨見遊魚槐柳陰陰五月初人似登仙惟火食¶
俗如太古欠巢居熟聞高臥常扄戶&KR1233;欲頻來共荷鉏¶
從此夢遊端有地淵明不獨愛吾廬¶
　　彷徉¶
<pb:KR4d0267_WYG_051-13b>¶
家世由來出楚狂湖山垂老得彷徉讀書坐嬾常中廢¶
得句因衰已旋忘萬化隨縁寓蟲臂百年何處異羊腸¶
忍飢到死知無恨免使人嘲作飯嚢¶
　　碌碌¶
碌碌初何取悠悠信所之安貧無鬼笑守道有天知暑¶
服黄縑製晨飱赤米炊今朝&KR1369;水退村路得遨嬉¶
　　讀陳蕃傳¶
莫笑書生一卷書唐虞事業正關渠漢廷若有真王佐¶
<pb:KR4d0267_WYG_051-14a>¶
天下何須費掃除¶
　　夏日晨起¶
華胥歸路萬山青拈得烏藤繞舍行兩眥尚餘殘睡美¶
一襟初受曉涼生陰陰院落新桐影寂寂房櫳乳燕聲¶
已罷小飱停卯酒龜腸蟬腹不勝清¶
　　醉舞¶
短帽篸花舞道傍年垂八十尚清狂茸茸胎髮朝盈櫛¶
炯炯神光夕照梁令尹閲人三仕已太山在我一豪芒¶
<pb:KR4d0267_WYG_051-14b>¶
藥苗麥飯初何欠全取愚儒百鍊剛¶
　　北窗微陰¶
露滴林梢花送香風吹池面雨輸涼蠧書一巻作老伴¶
麥飯半盂支日長學道莫如心自肻杜門真與世相忘¶
君恩不報雖知媿稊米安能益太倉¶
　　夏夜¶
乞骸安晚節養疾臥空村月暗梟鳴樹船歸犬吠門藜¶
羮加糝美黍酒帶醅渾稚子能勤學燈前與細論¶
<pb:KR4d0267_WYG_051-15a>¶
　　村居¶
鵯鵊穿林語&KR1391;鵝竝水鳴餽漿憐道暍裹飯助隣耕零¶
落橋危㫁欹斜屋半傾君毋笑偷惰猶足盡吾生¶
　　晚興¶
羸病時時劇歡悰日日疎睡慿書紹介愁賴酒驅除小¶
蹇追涼處輕衫出浴初無人堪晤語且復狎樵漁¶
　　溪上¶
散髮倚胡牀風生水面涼單衣縫白紵雙屨織青芒(道家/有青)¶
<pb:KR4d0267_WYG_051-15b>¶
(芒/屨)荷葉猶微赤藤花已半黄歸來村路晚漁火耿蒼茫¶
　　貧甚戲作長句示鄰曲¶
百屋堆錢四壁空人生志願孰能同蕭條齒髮難藏老¶
冷落杯盤可諱窮斸筍不思鄣夏日典衣那計禦霜風¶
知心幸有隣翁在一笑相從草莽中¶
　　縱筆¶
冉冉殘年迫耄期肱雖三折未成醫北山愚公世方笑¶
東郭順子吾所師萬里元非破賊手一生無奈造物兒¶
<pb:KR4d0267_WYG_051-16a>¶
梅雨初晴湖水滿未妨把酒細哦詩¶
　　入都¶
葵莧登盤酒可賖豈知扶病又離家朝行打岸濤頭惡¶
夜宿垂天斗柄斜不恨山林淹嵗月但悲道路困風沙¶
隣翁好為看耕隴行矣東歸一笑譁¶
　　開局¶
八十年光敢自期鏡中久已髮成絲誰令歸蹋京塵路¶
又見新開史局時(予三作史官/皆初開局)舊吏僅存多不識殘編¶
<pb:KR4d0267_WYG_051-16b>¶
重對只成悲免朝愈覺君恩厚閒看中庭木影移¶
　　感舊¶
四十三年夢今朝又喚囘平橋穿小市細雨壓輕埃老¶
喜詩情在慵愁史課催時時還自笑白首接鄒枚¶
　　贈陸伯政¶
夜窗燈火老徒勤自憫何時可䇿勲未䘮斯文天壽我¶
豈無餘子我思君約通殘譜言猶在細讀新詩筆欲焚¶
早晚皇恩許歸去相呼同臥石帆雲¶
<pb:KR4d0267_WYG_051-17a>¶
　　雨夜¶
莫雨濯殘熱史官非坐曹忍慙靡粟帛偷暇近詩騷屋¶
老孤燈闇風顛萬木號明朝有奇事江閣看秋濤¶
　　自局中歸馬上口占¶
㓜輿只合著山巖誤被恩光不葢慙人怪衰翁煩尺一¶
心知造物賦朝三飛騰豈少摩雲鶻蹙縮方同作繭蠶¶
安得公朝閔枯朽早教歸臥舊茆菴¶
　　秋雨¶
<pb:KR4d0267_WYG_051-17b>¶
久占煙波弄釣舟業風吹作鳳城遊不知苑外芙蕖老¶
但見牆陰苜蓿秋黄把裹書俄復至朱顔辭鏡不容留¶
晚窗又聴蕭蕭雨一㸃昏燈相對愁¶
　　秋夜¶
庭院蕭條夜氣清臥聴宫漏下宫城旅懐生怕還鄉夢¶
留取殘燈伴雨聲¶
　　求月桂¶
重重汗簡擁衰翁百里家山夢不通病眼可令常寂寞¶
<pb:KR4d0267_WYG_051-18a>¶
煩君為致數枝紅¶
　　秋思¶
烏帽翩翩九陌塵杖藜誰記岸綸巾遺簮見取終安用¶
弊帚雖微亦自珍廊廟似聞憐老病雲山漸欲屬閒身¶
牆隅苜蓿秋風晚獨倚門扉感慨頻¶
　　又¶
霜露初侵季子裘山川空賦仲宣樓夢囘最怯聞衣杵¶
病起常憂負酒籌日月徃來雙轉轂乾坤成壊一浮漚¶
<pb:KR4d0267_WYG_051-18b>¶
書生事業無多許二寸毛錐老未休¶
　　史院書懐¶
後死與斯文猶能讀典墳雖慙千載事要是一生勤石¶
磑霏霏雪銅爐裊裊雲扶衰又秋晚何以報吾君¶
　　楚辭所謂桂數見於唐人詩句及圖畫間今不復¶
　　見矣作二絶句屬山僧野人試求之¶
小山桂枝今所無一生到處問樵夫細思不獨人間少¶
月裏何曾有兩株¶
<pb:KR4d0267_WYG_051-19a>¶
　　又¶
丹葩緑葉鬱團團消得姮娥種廣寒行盡天涯年八十¶
至今未遇一枝看¶
　　雨夜¶
細雨催扄戸昏燈照擁衾倦知秋漏永瘦怯曉寒深林¶
鵲依簷宿莎蟲入戸吟此時搔短髮誰㑹欲歸心¶
　　九月初作¶
菊佩餻槃節物催老懐撫事一悠哉年光半付殘編去¶
<pb:KR4d0267_WYG_051-19b>¶
詩句時從倦枕來零落朋儔今孰在寂寥事業世方咍¶
兩叢月桂門前買自下中庭破緑苔¶
　　又¶
九月都門凛欲霜羸軀恩免立鵷行細書付吏謄初槀¶
和藥呼兒對古方陋巷閉門常謝客高齋掃地獨焚香¶
此生自計終何取似有山林一日長(實録有初/稾二槀)¶
　　又¶
碧海仙蓬感舊遊莫年心事轉悠悠登高此去無多日¶
<pb:KR4d0267_WYG_051-20a>¶
扶病重來又過秋十里樓臺迷巷陌萬家碪杵戒衣裘¶
平生&KR1233;欠觀書債四庫留人未許休¶
　　又¶
冨貴功名未足云平生一飯不忘君哦詩高韻凄金石¶
把釣幽情𣺌水雲落葉打窗秋已莫歸鴉泊樹日將曛¶
欲知老病常多感革帶今年減幾分¶
　　莫秋¶
十日都門雨風煙已莫秋甑香新菽粟篝煖故衣裘意¶
<pb:KR4d0267_WYG_051-20b>¶
氣臨書健形骸顧影愁何時剡中路秣蹇憩山郵¶
　　重九不出遣懐¶
人生各自適飛潜魚腹熊蹯豈得兼竝舍晚風傳藥杵¶
小窗殘日射書籖昏瞳但怪花爭墜衰鬢應無白可添¶
采菊泛觴終覺嬾不妨閒臥下疎簾¶
　　暇日¶
身健官閒荷主恩蕭然不異在家園一池新墨生吟思¶
半篆殘香入夢魂舊友無書知獨冷小皃有命㑹孤鶱¶
<pb:KR4d0267_WYG_051-21a>¶
藜羮粗足餘何事鍾動三茅又歛昏¶
　　憶三山¶
柳橋南北弄煙霏門不常關客自稀遣僕逺馱黄檗出¶
呼兒閒取白鷗歸片雲忽起迷丹竈&KR1369;水初生没釣磯¶
一出可憐時屢變又看刀尺製秋衣¶
　　示子聿¶
故山誰伴隠茅茨幸有吾家大耳兒雨暗小窗分夜課¶
雪迷長鑱共朝飢名場未㨗寧妨學史限雖嚴不廢詩¶
<pb:KR4d0267_WYG_051-21b>¶
我死汝應傳鉢袋勉持愚直報明時¶
　　車中作¶
秋天近霜霰呉地少風塵時駕小車出始知閒客真新¶
交孰傾葢往事漫霑巾處處皆堪隱桃源莫問津¶
　　初寒偶出¶
霜氣凋關樹晴光入市樓閒人無造請佳日亦遨遊湖¶
白方新出淮&KR1173;亦易求秋來幸無病作意試新篘¶
　　史院晚出¶
<pb:KR4d0267_WYG_051-22a>¶
已乞殘骸老故丘誤恩重作道山遊龍津雨過橋如拭¶
鳳闕煙消瓦欲流直舍小眠鐘報午歸途微冷葉飛秋¶
心知伏櫪無千里縱有王良也合休¶
　　贈洞微山人¶
我年六十四獲譴輸鬼薪束書出東門揮手謝國人笑¶
指身上衣不復染京塵時有一老翁祝我當自珍却後¶
十五年迎若淅江濱我笑語是翁豈説他生身事果不¶
可知邂逅如隔辰鶴髪無餘鬒鶉衣仍苦貧秋風旱河¶
<pb:KR4d0267_WYG_051-22b>¶
頭握手一笑新買酒烹雞豚徃事得具陳試數同朝舊¶
零落增悲辛與翁雖俱老肝膽猶輪囷千里亦命駕何¶
況託近鄰秋高佳風月相過莫厭頻¶
　　九月十四日夜雞初鳴夢一故人相語曰我為蓮¶
　　華博士葢鏡湖新置官也我且去矣君能暫為之¶
　　乎月得酒千壺亦不惡也既覺惘然作絶句記之¶
白首歸修汗簡書毎因囊粟戲侏儒不知月給千壺酒¶
得似蓮華博士無¶
<pb:KR4d0267_WYG_051-23a>¶
　　初寒對酒¶
晨起常教置一壺色如鵝氄滑如酥侍郎取榼不須笑¶
司業與錢還復酤霜路預愁騎欵叚雪舟毎憶釣菰蒲¶
寒花滿帽君無笑醉倒偏宜稚子扶¶
　　午晴試筆¶
葉脱園林夜夜霜風和巷陌日猶長軒車但怪容孤鶴¶
稊米安能益太倉此去得非窮李廣向來元是老馮唐¶
明窗攬筆聊揮灑颯颯驚蛇又數行¶
<pb:KR4d0267_WYG_051-23b>¶
　　夜吟¶
似睡不睡客欹枕欲落未落月挂檐詩到此時當得句¶
羇愁病思恰相兼¶
　　又¶
六十餘年妄學詩工夫深處獨心知夜來一笑寒燈下¶
始是金丹換骨時¶
　¶
　劎南詩槀巻五十一¶
