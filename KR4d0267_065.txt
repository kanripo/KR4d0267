# -*- mode: mandoku-view; -*-
#+TITLE: 劍南詩藁
#+DATE: 2015-08-25 00:01:53.969000
#+PROPERTY: ID KR4d0267
#+PROPERTY: BASEEDITION WYG    
#+PROPERTY: JUAN 卷六十五
<pb:KR4d0267_WYG_065-1a>¶
欽定四庫全書¶
　劒南詩稾巻六十五¶
　　　　　　　　　　　　　宋　陸游　撰¶
　　稽山行¶
稽山何巍巍浙江水湯湯千里亘大野勾踐之所荒春¶
雨桑柘綠秋風秔稻香村村作蟹椵處處起魚梁陂放¶
萬頭鴨園覆千畦薑舂碓聲如雷私債逾官倉禹廟爭¶
奉牲蘭亭共流觴空巷看競渡倒社觀戲場項里楊梅¶
<pb:KR4d0267_WYG_065-1b>¶
熟采摘日夜忙翠籃滿山路不數荔枝筐星馳入侯家¶
那惜黄金償湘湖蓴菜出賣者環三鄉何以共烹煮鱸¶
魚三尺長芳鮮初上市羊酪何足當鏡湖滀衆水自漢¶
無旱蝗重樓與曲檻㶑灩浮湖光舟行以當車小繖遮¶
新粧淺坊小陌間深夜理絲簧我老述此詩妄繼古樂¶
章恨無季札聽大國風泱泱¶
　　贈論命周雲秀才¶
周郎頎然市中隱精神卓犖秋天隼忽來過我論五行¶
<pb:KR4d0267_WYG_065-2a>¶
袖出詩巻如束筍人生一息不自保况我耄期真待盡¶
君今盛為談未來我亦聽之俱可囅雖然此心猶未泯¶
何至死去同蠢蠢地下不作修文郎天上亦為京兆尹¶
　　自嘲¶
受福元無一羽輕豈知造物假餘生抱痾不死躋高壽¶
遇亂能全見太平投渚斷鴻常自閔營巢倦鵲固難成¶
乗除亦有堪慙處記誦文辭誤得名¶
　　自寛¶
<pb:KR4d0267_WYG_065-2b>¶
兀兀空齋靜掩扉篝爐香細著秋衣檐頭殘雨晴猶滴¶
欄角羈雲晚未歸支枕口和心共語挑燈形與影相依¶
巻書未覺唐虞逺知我何妨舉世稀¶
　　唐虞¶
唐虞雖逺愈巍巍孔氏如天孰得違大道豈容私學裂¶
專門常怪世儒非少林尚忌隨人轉老氏亦尊知我稀¶
能盡此心方有得勿持糟粕議精微¶
　　幽事絶句¶
<pb:KR4d0267_WYG_065-3a>¶
死生歸有命榮悴出無心苔井閒磨劒松窗自斲琴¶
　　又¶
矮紙來吳下長毫出宛陵自書霜夜句持寄剡中僧¶
　　又¶
昨夕風掀屋今朝雨壊牆雖知炊米盡不廢野歌長¶
　　又¶
煙畦朝斸藥雪澗夜淘丹仄徑何曽嶮單袍不覺寒¶
　　又¶
<pb:KR4d0267_WYG_065-3b>¶
新傳服氣訣舊喜步虚吟兒女不難棄雲山何處深¶
　　又¶
客生聞吠犬草茂有鳴蛙日昳方炊飯秋深始采茶¶
　　寄題廬陵王晉輔先輩桂堂¶
楚人記草木桂在椒蘭中我懐小山句妙絶窮化工唐¶
人作山水亦以桂配松丹葩間綠葉錦繡相疊重不知¶
始何時巖桂開秋風楚人所稱者委棄等蒿蓬嗚呼各¶
有時士豈怨不逢我作桂堂詩廣子雲夢胸¶
<pb:KR4d0267_WYG_065-4a>¶
　　寄題王晉輔專春堂(堂前皆/種牡丹)¶
三月風光不貸人千紅百紫已成塵牡丹底事開偏晚¶
本自無心獨占春¶
　　鼠屢敗吾書偶得貍奴捕殺無虚日羣鼠㡬空為¶
　　　賦此詩¶
服役無人自炷香貍奴乃肯伴禪房晝眠共藉牀敷暖¶
夜坐同聞漏鼔長賈勇遂能空鼠穴策勛何止履羊腸¶
魚飧雖薄真無媿不向花間捕蝶忙(道士李勝之畫捕/蝶獅貓以譏當世)¶
<pb:KR4d0267_WYG_065-4b>¶
　　讀唐書忠義傳¶
志士慕古人忠臣挺奇節就死有處所天日為無色大¶
義孰不知臨難欠健決我思杲卿髪可配嵇紹血¶
　　病後作¶
骨相坐一寒仕宦經百謫晚入文昌省又坐煩言嘖詔¶
書復收召付以大典冊期年甫奏篇皇恐亟自劾歸來¶
稽山下三食新穫麥草屨布帬襦徒步老阡陌今年疾¶
屢作怳若將歸客道士言犯土拜章安舍宅巫言神去¶
<pb:KR4d0267_WYG_065-5a>¶
幹翦紙招魂魄把臂忽自悟此豈屋漏脈盡去囊中藥¶
黙觀鼻端白正氣徐自還鬼子何足磔¶
　　山中¶
草閣留雲宿溪橋引鶴行身閒詩曠逸心靜夢和平石¶
乳無時滴松肪徹夜明山中足幽趣不是傲公卿¶
　　夜思¶
風埽浮雲作快晴窗聲終夜雜簾聲月明滿院鵲驚起¶
霜冷壓栖雞嬾鳴名字虚稱舊朝士門庭元是老書生¶
<pb:KR4d0267_WYG_065-5b>¶
尚餘一事猶堪喜北陌東阡醉太平¶
　　晨起¶
晨起梳頭雪滿膺可憐衰與病相乘浮名何足欺横目¶
真樂聊須付曲肱仕有俸錢渠亦好退無耕壠我何憑¶
具牛力盡殊堪閔買犢東村恨未能¶
　　老態¶
破榼愁春近空囷畏日長頭風便菊枕足痺倚藜牀冉¶
冉殘年逼悠悠萬事忘有兒堪晤語無客亦何妨¶
<pb:KR4d0267_WYG_065-6a>¶
　　又¶
寡欲貧何損無才老更宜挂牆多漢刻揷架半唐詩飯¶
已頻摩腹兒來暫解頤尚悲吳蜀逺未免故人思(謂張/季長)¶
　　枕上¶
夜雨一再作燈前獨詠詩影看孤鶴瘦吟答斷蛩悲幽¶
夢悠然覺清笳何足吹殘年猶㡬日已矣媿明時¶
　　贈過門道人¶
朝行市塵中奔馬不可及暮涉清溪流芒屨了不溼巖¶
<pb:KR4d0267_WYG_065-6b>¶
扉一丹竈山路兩書笈白驢可置掌童子亦絶粒邂逅¶
安期生電逝不暇揖太華獨嶷然萬仞道傍立¶
　　道院雜興¶
江上霜風吹角巾東歸不獨為吳蓴埽除長劒華纓夢¶
收拾孤颿短棹身勾漏丹砂開竈晚商顔芝草滿山春¶
東封敢擬迎鑾仗且作行歌陌上人¶
　　又¶
征途暗盡舊貂裘歸臥林間喜自由體倦尚憑書引睡¶
<pb:KR4d0267_WYG_065-7a>¶
心安不假酒攻愁丹爐弄火經年熟竹院聽琴竟日留¶
今旦理髯還一笑白間時有黑絲抽¶
　　又¶
早歲知聞久已空巋然猶有灞城翁東樓誰記傾春碧¶
(敘州葢古戎州也有東樓厨醖/本名重碧范至能易為春碧)北嶺空思擘晚紅(北嶺/在福)¶
(州予少時與友人朱景參㑹嶺/下僧舍時秋晚茘子獨晚紅在)冉冉流年霜&KR0066;外纍纍¶
荒塚綠蕪中琳房何日金丹熟老鶴猶堪萬里風¶
　　又¶
<pb:KR4d0267_WYG_065-7b>¶
龜堂有叟富神通白髪何妨兩頰紅先取山川來掌上¶
却移天地入壺中鸎花不老非塵世風月常新奪化工¶
近作東籬君未見一尊少住莫悤悤¶
　　山村經行因施藥¶
閒行偶復到山村父老遮留共一尊曩日見公孫未晬¶
如今已解牧雞豚¶
　　又¶
耕傭蠶婦共欣然得見先生定有年埽灑門庭拂牀几¶
<pb:KR4d0267_WYG_065-8a>¶
瓦盆盛酒薦豚肩¶
　　又¶
兒扶一老候溪邊來吿頭風久未痊不用更求芎芷輩¶
吾詩讀罷自醒然¶
　　又¶
驢肩每帶藥囊行村巷歡欣夾道迎共説向來曾活我¶
生兒多以陸為名¶
　　又¶
<pb:KR4d0267_WYG_065-8b>¶
逆旅人家近野橋偶因秣蹇暫消搖村翁不解讀本草¶
爭就先生辨藥苗¶
　　歎老¶
身歴邅回事萬端天教林下養衰殘文編似是他人作¶
書巻如曾隔世觀久已悠悠置恩怨况能一一記悲懽¶
牀頭周易真良藥不是書生強自寛¶
　　即事¶
秃尾驢嘶小市門側蓬帆過古城村此生感慨知何限¶
<pb:KR4d0267_WYG_065-9a>¶
斗酒新豐不足論¶
　　又¶
草衣木食更何求穴處巢居過即休尚恨未能全省事¶
一竿風月釣滄洲¶
　　自賀¶
胎髪茸茸綠映巾歸耕猶是太平民流觴内史招同社¶
扛鼎將軍與卜鄰(敝居去蘭亭/項里皆甚邇)曽冠六鼇非俗吏已開¶
九秩是陳人一盃剰約梅花醉又見開禧第二春¶
<pb:KR4d0267_WYG_065-9b>¶
　　天氣作雪戲作¶
八十又過二與人風馬牛深知老當逸孰謂死方休細¶
衲兜羅襪奇温吉貝裘閉門薪炭足雪夜可無憂¶
　　家風¶
春耕秋釣舊家風門巷荒寒屋壁空四海交情殘夢裏¶
一生心事斷編中買魚日待擕籃女裹藥時從挾簏翁¶
(俗謂買藥/為裹虊)便廢閒吟亦未可吾徒豈獨坐詩窮¶
　　十二月二日夜夢遊沈氏園亭¶
<pb:KR4d0267_WYG_065-10a>¶
路近城南已怕行沈家園裏更傷情香穿客袖梅花在¶
綠蘸寺橋春水生¶
　　又¶
城南小陌又逢春只見梅花不見人玉骨久成泉下土¶
墨㾗猶鏁壁間塵¶
　　江干¶
霜晴忽念到江干小蹇羸童路已乾骨相豈能當富貴¶
鬢毛聊喜耐悲歡客途冬暖衣裘薄村市年豐酒醆寛¶
<pb:KR4d0267_WYG_065-10b>¶
殘獵即今無十日剰求芹蓼助春盤¶
　　獨行過柳橋而歸¶
寒雲覆江干慘慘雪欲作草枯狐兔見鷹隼方縱搏老¶
翁臥蓬户疾痛在腰脚忽覺意稍佳快若解束縛呼童¶
扶下堂西出度略彴浮波見鳬雁決起驚烏鵲籬根犬¶
迎吠碓下雞俛啄霜餘桑葉積春近柳枝弱徐行過傍¶
舍醉笑盛醻酢歲暮農事休羨爾羣飲樂¶
　　戲遣老懐¶
<pb:KR4d0267_WYG_065-11a>¶
平生碌碌本無奇況是年垂九十時阿囝略如郎罷老¶
穉孫能伴太翁嬉花前騎竹强名馬階下埋盆便作池¶
一笑不妨閒過日歎衰憂死却成癡¶
　　又¶
清羸正怯倚闌干紗帽還驚半指寛日漏雲端纔欲暖¶
風催梅信又成寒尋僧竹院逢茶熟引鶴溪橋及雪殘¶
只道捐書差似達庖丁數紙尚須看¶
　　又¶
<pb:KR4d0267_WYG_065-11b>¶
兒時萬死避胡兵敢料時清畢此生已迫九齡身愈健¶
熟觀萬巻眼猶明深深小塢梅初動㶑㶑清溪水欲平¶
安得飄然從此逝緱山風月聽吹笙¶
　　又¶
舊襲家風號㪚人晚承恩詔賜閒身放狂泥酒都忘老¶
厚價收書不似貧霜曉方驚羣木脱春晴又喜一花新¶
先生偶出人難遇陌上爭先看&KR0641;巾¶
　　又¶
<pb:KR4d0267_WYG_065-12a>¶
本意歸來老故丘閉門飯足尚何求閒雲一片自舒巻¶
幽鳥數聲相應詶但得有書時到眼正令無酒亦忘憂¶
東籬偪仄纔尋丈已敵征西萬户侯¶
　　對鏡¶
歲月雖遄邁形容未苦癯髪如新沐潤顏似半酣朱書¶
讀常終巻山行亦却扶悠悠隨日過不復歎頭顱¶
　　晨起¶
客枕畏霜氣曉窗收月㾗芸芸萬物作皎皎一心存老¶
<pb:KR4d0267_WYG_065-12b>¶
已忘開卷貧猶力灌園兒孫能繼此亦足報君恩¶
　　吾年過八十¶
吾年過八十久已棄朝簪化蝶有殘夢焦桐無賞音溪¶
聲喧夜旦野色變晴隂欲講平生學茫然不可尋¶
　　又¶
八十又過二自言名放翁斧斤遺壽櫟雲海寄冥鴻酒¶
挂驢鞍側詩投藥笈中㶚城逢薊叟共語莫匆匆¶
　　述志¶
<pb:KR4d0267_WYG_065-13a>¶
椎牛釃酒千人帳破浪凌風萬斛船常恨書生無此快¶
一生低首短檠前¶
　　又¶
新豐買酒慰無聊衝雪騎驢上灞橋羆老尚堪吞貈子¶
松風何至羨山苗¶
　　排悶¶
吹盡梅花了不知化工也誤老人期離離新草隨愁出¶
漠漠餘寒與睡宜古錦一聨吟舊句文楸數著理殘棊¶
<pb:KR4d0267_WYG_065-13b>¶
波生澄澗君何怪禪榻從來映鬢絲¶
　　舟中作¶
林麓重重霧雨昏扁舟晚過郡南門鑄金越相遺祠古¶
執玉塗山王氣存官道蒼茫多水驛客遊飄泊厭風飱¶
剡中此去無多地㑹約支公聽斷猿¶
　　丙寅元日¶
縹緲初聞寺閣鐘霏微零雨兆年豐家家椒酒歡聲裏¶
户户桃符霽色中春枕方濃從賣困社醅雖美倦治聾¶
<pb:KR4d0267_WYG_065-14a>¶
從今萬事俱抛擲且作人間百歲翁¶
　　新晴¶
夜雨空階滴到明山雲忽歛作新晴門前月淡有檐影¶
牆外泥乾無屐聲與世日踈愁易遣入春得暖疾差平¶
便當剰作滄洲趣寄語沙鷗勿敗盟¶
　　新歲¶
改歲鍾馗在依然舊綠襦老庖供餺飥跣婢暖屠蘇載¶
糗送窮鬼扶箕迎紫姑兒童欺老瞶明燭聚呼盧¶
<pb:KR4d0267_WYG_065-14b>¶
　　簡邢德允¶
邢子精靈舊絶塵爾來句法更清新淡交喜得山栖友¶
傑作疑非火食人豈但僕奴看屈子直須塗改到生民¶
與君兩世交情厚剰欲燈前對&KR0641;巾¶
　　簡蘇邵叟¶
君家文獻歴十朝魏公峩冕加金貂孫支得君愈雋發¶
貴名突兀凌煙霄居吳入蜀三十載諸公孰能折簡招¶
澗松意氣極磊砢天馬毛骨何超遙鼎來行巻十九首¶
<pb:KR4d0267_WYG_065-15a>¶
緱山明月聞吹簫沈香亭畔未須説想見風雪上灞橋¶
老夫誦之羣玉府學士如堵不敢驕爾來一編愈妙絶¶
粲若新霽瞻斗杓出為龍首子何有老穿豹尾我亦聊¶
湖邊酒樓無十步胸次懣懣思同澆¶
　　東村¶
信脚村墟路歸來日未西波清魚隊密風小鵲巢低白¶
水初平岸青蕪亦徧犁市壚多美酒飲具不須齎¶
　　新歴歎¶
<pb:KR4d0267_WYG_065-15b>¶
新歴在手心怕開日月聨翩相續來黄金散盡自一快¶
白髪不貸真可哀無為健羨廣成子千二百年終有死¶
膠不可黏西去日刀何由翦東流水酒無醇醨但痛飲¶
市醖上尊俱醉耳堂堂七尺死即休不飽烏鳶飽螻螘¶
　　雪中¶
忽忽悲窮處悠悠感歲華暮雲如潑墨春雪不成花眼¶
澀燈生暈詩成字半斜殘尊已傾盡試起問東家¶
　　又¶
<pb:KR4d0267_WYG_065-16a>¶
春晝雪如簁清羸病起時跡深驚虎過煙絶閔僧飢地¶
凍萱芽短林寒鳥哢遲西窗斜日晚呵手歛殘棊¶
　　早春出遊¶
微雲薄靄新晴後小葢輕輿古道遙林杪幽禽初學囀¶
牆隂凍雪未全消酒壚日暮収青斾市步人歸擁畫橈¶
欹帽捫髯常半醉逢人誰與話無憀¶
　　又¶
人生何適不艱難賴是胸中萬斛寛尺宅常朱那待酒¶
<pb:KR4d0267_WYG_065-16b>¶
上池頻飲自成丹楚祠花發呼舟去禹穴雲生倚杖看¶
更有新春堪喜事一村簫鼔祭蠶官¶
　　東籬¶
東籬深僻嬾衣裳書巻縱横雜藥囊無吏徴租終日睡¶
得錢沽酒一春狂新營茅舍軒窗靜旋煮山蔬七筯香¶
戲集句圖書素壁本來無事却成忙¶
　　又¶
漫道深居晝掩闗東籬栽接不曾閒毎因清夢遊敷水¶
<pb:KR4d0267_WYG_065-17a>¶
自覺前身隱華山花發時時攜綠酒客來往往羨朱顔¶
藥爐安著猶無地擬展茅茨一兩間¶
　　又¶
東偏隙地作疎籬遇興無非一笑時陪客投壺新罰酒¶
與兒鬭草又輸詩山桃溪杏栽俱活藥鑱漁竿動自隨¶
家事猶令罷闗白固應黜陟不曾知¶
　　村市醉歸¶
明時乞得水雲身白首扶衰又見春横木門幽謝來客¶
<pb:KR4d0267_WYG_065-17b>¶
獨轅車小避行人湘湖水長蒓絲滑蘭渚泥融箭茁新¶
處處酒壚皆可醉不辭微雨墊吾巾¶
　　村夜¶
入春雨雪無休日雨止猶隂未快晴萬竅怒號風不定¶
半輪斜照月微明百年辛苦農桑業五處暌離父子情¶
但得平安已為幸孤燈殘火過三更(時子虞調官行在/子龍阻風西陵子)¶
(修在閩子坦在海昌/子與子布子遹守舍)¶
　　旅思¶
<pb:KR4d0267_WYG_065-18a>¶
百病集殘骸閒遊且散懐旅裝如逺役蔬食似長齋買¶
藥停山步求醫過縣街春寒殊未已閉户夜燃䕸¶
　　對酒作¶
憑閣風吹帽穿林雨墊巾相呼十日飲不負百年身陌¶
上金羈馬墳前石琢麟於吾竟何有笑殺武陵人¶
　　遊東村¶
露草衡門曉風松一塢幽新春有佳日老子得閒遊鶴¶
為忘機下魚縁得計浮歸途無逺近一葉亂漁舟¶
<pb:KR4d0267_WYG_065-18b>¶
　　晨起¶
老境真無事深居每畏人喔咿雞失旦婭姹鳥鳴春過¶
擔餦餭白擎盤粔籹新出門還可喜一笑語比鄰¶
　　夢中作¶
世事何由可控摶故山歸臥有餘歡澗泉見㡳藥根瘦¶
石室生雲丹竈寒人逺忽聞清歗起山開頻得異書看¶
一朝出赴安期約萬里煙霄駕紫鸞¶
　　春雨¶
<pb:KR4d0267_WYG_065-19a>¶
片片紅梅落纖纖綠草生無端夜來雨又礙出門行¶
　　又¶
春隂易成雨客病不禁寒又與梅花别無因一倚闌¶
　　又¶
胸懐阮步兵詩句謝宣城今夕俱參透焚香聽雨聲¶
　　又¶
疎㸃空階雨長明古殿燈廬山岑寂夜我是定中僧¶
　　村店¶
<pb:KR4d0267_WYG_065-19b>¶
水汎輕搖檝山行穩跨驢朝晡半晴雨閭里雜樵漁野¶
鶩浮寒浦飢鴉集老樗店家看壊壁忽見昔年書¶
　　久雨薪炭食飲俱不繼戲作¶
澤國春饒雨書生老益貧固難誇練炭亦豈擇勞薪鹽¶
盡纔供莫醯微尚惱鄰人嗤信書誤癡絶望常珍¶
　　溪上¶
偶就澄溪照幅巾蘭亭遺韻想清真功名不入山林夢¶
詩酒猶闗老病身萬事只増思魯歎百年常媿避秦人¶
<pb:KR4d0267_WYG_065-20a>¶
超然聊喜高情在手挈長條貫細鱗¶
　　謝君寄一犂春雨圖求詩為作絶句¶
説著功名我自羞喜君解劔換吳牛莫將江上一犂雨¶
輕博人間萬戸侯¶
　　又¶
老農雖瘠喜牛肥囘首紅塵萬事非耕罷春蕪天欲暮¶
小舟衝雨載犂歸¶
　　二月一日夜夢¶
<pb:KR4d0267_WYG_065-20b>¶
夢裏遇奇士高樓酣且歌霸圖輕管樂王道探丘軻大¶
指如符劵微瑕互琢磨相知殊恨晚所得不勝多勝算¶
觀天定精忠壓敵和真當起莘渭何止復闗河陣法參¶
奇正戎旃相蕩摩覺來空雨泣壯志已蹉跎¶
　　新晴¶
寂寂房櫳鳥雀聲熏籠茶竈正施行繁花滿樹春纔半¶
斜日穿雲雨乍晴引睡書横猶在架圍棋客散但空枰¶
病懷莫道傷幽獨小榼芳醪手自傾¶
<pb:KR4d0267_WYG_065-21a>¶
　　又¶
挂冠湖上遂吾初捫腹消搖適有餘羮煮野蔬元足味¶
屋茨生草亦安居市壚分熟通賖酒鄰舍情深許借驢¶
更喜新晴滿牕日籖題重整一牀書¶
　　望永思陵¶
高帝中興萬物春青衫曾忝綴廷紳仕為將相却常事¶
年及耄期能㡬人早幸執殳觀北伐晚叨秉筆記東巡¶
歸耕况復蒼梧近鬱鬱葱葱佳氣新(紹興末駕幸金陵/游適在朝列淳熙)¶
<pb:KR4d0267_WYG_065-21b>¶
(末上命羣臣齊集文華閣/修高宗實錄游首被選)¶
　　燈下小酌¶
江湖雙鬢秃宇宙一身窮酒浪搖輕碧燈花落碎紅交¶
情元易見春事半成空尚覬身強健煙畦擷芥菘¶
　　春遊¶
杏花天氣喜新晴白首書生樂太平小陌鞦韆雖隔世¶
名園祓禊尚闗情山林自古流觴地絃管誰家送酒聲¶
蒓菜鮆魚初滿市莫將羊酪敵南烹¶
<pb:KR4d0267_WYG_065-22a>¶
　　又¶
窮愁終日竟胡為老健人間自一奇毎駕柴車遊古寺¶
閒騎竹馬伴羣兒登臨蘭渚流觴地(蘭亭本/名蘭渚)蕭散狐泉¶
冷䴵時綀布單衣白羽扇路傍人總道相宜¶
　　春日雜賦¶
羇懐病思正厭厭詩巻漁竿信手拈老境何嘗忘一笑¶
春風也解到窮閻殘花滿地無餘蕚新筍掀泥已露尖¶
轉老轉窮君勿笑熊蹯魚腹豈容兼¶
<pb:KR4d0267_WYG_065-22b>¶
　　又¶
&KR0066;毛八九已成霜此際逢春只自傷苦雨不容花抵敵¶
餘寒猶賴酒禁當退紅衣焙熏香冷古錦詩囊覓句忙¶
堪笑散人閒事業西牕容易又斜陽(唐樂府云牀上小/熏籠韶州新退紅)¶
　　又¶
江湖放浪水雲人藥物枝梧夢幻身移竹南牕初試筍¶
埽花北陌旋成塵窮忙自笑常終日老健猶能不負春¶
未遂初心惟一事乞薪賖米惱吾鄰¶
<pb:KR4d0267_WYG_065-23a>¶
　　又¶
乞得身歸剡曲邊衡門茅舍共蕭然向來誤計守書冊¶
此日遣愁無酒錢俗客妬閑來衮衮流年欺老去翩翩¶
梨花楊柳清明過且向江村剰放顛¶
　　又¶
人生覓飯元多術最下方為祿代耕脱却朝衫猶老健¶
快如苦雨得春晴鳥聲頻喚五更夢花氣頓醒三日酲¶
最喜晨興聞剝啄吾兒書札到柴荆¶
<pb:KR4d0267_WYG_065-23b>¶
　　悲歌行¶
讀書不能遂吾志屬文不能盡吾才逺遊方樂歸太早¶
大藥未就老已催結廬城南十里近柴門正對湖山開¶
有時野行桑下宿亦或慟哭中途囘檀公畫計三十六¶
不如一篇歸去來紫駞之峰𤣥熊掌不如飯豆羮芋魁¶
腰間纍纍六相印不如高臥鼻息轟春雷安得寳瑟五¶
十絃為我寫盡無窮哀¶
　　梅市暮歸三山¶
<pb:KR4d0267_WYG_065-24a>¶
日日蠻童佩一壺壺乾時亦復村酤横林露塔逺猶見¶
暮靄籠山淡欲無綠浦例憑菰作界畫橈常遣鷺前驅¶
此身元是滄浪客敢學高人乞鏡湖¶
　　龜堂偶題¶
文章何物求渠力詩亦安能使汝窮春水一池花百本¶
此生未易報天工¶
　　又¶
細肋臥沙來左輔巨螯斫雪出東吳不知一飽摩便腹¶
<pb:KR4d0267_WYG_065-24b>¶
得似茅檐薺糝無¶
　　泛湖¶
白鷺雙飛導我前自疑身是水中仙放舟漢客樵風裏¶
擲釣秦皇酒瓮邊山寺雲間傳講鼓漁家浦口起炊煙¶
箇中得意君知否買盡煙波不用錢¶
　¶
　¶
　劒南詩槀巻六十五¶
