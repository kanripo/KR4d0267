# -*- mode: mandoku-view; -*-
#+TITLE: 劍南詩藁
#+DATE: 2015-08-25 00:01:54.108219
#+PROPERTY: ID KR4d0267
#+PROPERTY: BASEEDITION WYG    
#+PROPERTY: JUAN 卷七十二
<pb:KR4d0267_WYG_072-1a>¶
欽定四庫全書¶
　劎南詩稾巻七十二¶
　　　　　　　　　　　　　宋　陸游　撰¶
　　閒遊所至少留得長句¶
畫橈艇子短驢鞦野店山郵每小留𤓰蔓水生初抹岸¶
梅黄雨細欲遮樓遼東邂逅從歸鶴海上逢迎得狎鷗¶
豈是人間偏好異暮年難復作沈浮¶
　　又¶
<pb:KR4d0267_WYG_072-1b>¶
垣屋參差桑竹繁意行漫漫不知村眼明可數逺山叠¶
足健直窮流水源鷺引釣船經荻浦牛隨牧笛入柴門¶
試尋髙處休行李清絶應湏入夢魂¶
　　又¶
太平人物自諧嬉及我青鞵布襪時丁壯趂晴收早粟¶
比鄰結伴絡新絲圓鼙坎坎迎神社大字翩翩賣酒旗¶
晤語豈無黄叔度欲尋幽徑過牛醫¶
　　又¶
<pb:KR4d0267_WYG_072-2a>¶
已過樵塢到漁村逢著人家即叩門僧釡藜羮加糝美¶
市壚黍酒帶醅渾頹齡更媿才能薄故里方知輩行尊¶
身迫九原児亦老一經猶欲教諸孫¶
　　又¶
髙僧宴坐雪䝉頭閒牧從來水牯牛深院隂隂四簷雨¶
髙堂寂寂一簾秋光明本自無餘欠夢幻何曾有去留¶
我亦翛然五湖客不妨相與試茶甌¶
　　晚雨¶
<pb:KR4d0267_WYG_072-2b>¶
春旱久閔雨夏潦復望晴米盡薪亦絶漲水與堦平山¶
信得新粟欣然聽舂聲書生易滿足筆硯還施行南風¶
柱礎乾西照窻户明雨其遂已乎努力趣秋成¶
　　翼日早晴¶
澤居傍海壖暑雨困積潦四顧路俱絶所至泥浩浩坐¶
臥敗屋中兀若在孤島得米無束薪端憂令人老今朝¶
復何朝浮雲散如掃一蟬鳴髙槐兩蝶㸃平艸欣然受¶
涼颸便欲事幽討呼童羈我駒東走天台道¶
<pb:KR4d0267_WYG_072-3a>¶
　　一雨二十日¶
一雨二十日雨意殊未闌我廬大澤中四顧煙水寛東¶
家有小舟借我不作難鸕鷀與鵁鶄自是平生歡更作¶
十日期水淺生小灘相與極幽賞勿待江月殘¶
　　入夏多雨雖止復作六月甲寅始大晴¶
兼旬大雨無晝夜積潦深虞敗吾稼豈惟一飽墮渺茫¶
直恐下溼侵腰胯南風忽從木末來新月徘徊出雲罅¶
州家出符縣家喜泄水漸空梁可架放翁亦復扶病起¶
<pb:KR4d0267_WYG_072-3b>¶
旋築頽牆補茆舍便合觀身作老禪安心穏坐今年夏¶
　　題尊信齋(并序/)¶
　　　吾友陳希真求序名其書齋予告之曰韓文公¶
　　　言讀孟軻書然後知孔子之道尊晚得揚雄書¶
　　　益尊信孟氏因雄書而孟氏益尊予謂孔子豈¶
　　　待人而尊孟子亦豈待人而信韓之言則過矣¶
　　　然尊信孔孟者實學者之本務也請以名君齋¶
　　　且為詩以終吾意¶
<pb:KR4d0267_WYG_072-4a>¶
於虖孔孟何其卓如天日月地海嶽正令舉世皆楊墨¶
邪正豈復勞商㩁雖然此道久横流執熱其誰不思濯¶
魯鄒遺書世皆讀要以尊信為善學吾友希真葢其人¶
不肻俛首為齷齪羮藜飯豆欲老矣功雖未竟志則慤¶
我居山隂子在閩闕然不見千里邈澤中久雨道路絶¶
叩户忽聞聲剥啄尊信二字子所知妙質豈復湏斤斵¶
伏生九十語已訛失旦自慙猶喔喔¶
　　夏日雜詠¶
<pb:KR4d0267_WYG_072-4b>¶
閒居自無客况復暑如焚百折赴溪水數峯當户雲幽¶
尋窮鹿徑靜釣雜鷗羣舊愛南華語今方踐所聞¶
　　又¶
兀兀從誰語&KR0835;&KR0835;寄一牀不嗟頭似葆但苦汗如漿欹¶
枕風生竹鈎簾日轉廊非由靜勝熱本體自清涼¶
　　又¶
蒲葦蕭蕭晚楸梧肅肅隂山童驚大鼾林鳥伴㣲吟蠻¶
硯深瀦墨吳牋熟𢷬碪新詩與醉帖自笑尚童心¶
<pb:KR4d0267_WYG_072-5a>¶
　　又¶
省事心君靜忘情眼界平食便飱酪美浴試葛衣輕鶴¶
整千年駕鷗尋萬里盟秋風即在眼作意上青城¶
　　夏日¶
颼颼風露髮根涼月落菱歌盡意長分得鏡湖纔一曲¶
喫虧堪笑賀知章¶
　　又¶
新闢虚堂痛掃除蕭然終日屏僮奴此間恐是維摩室¶
<pb:KR4d0267_WYG_072-5b>¶
除却藜牀一物無¶
　　又¶
平明一浴汗無餘坐覺胸中合太虚舂玉作糜天所賜¶
不妨數筯進山蔬¶
　　又¶
艸芝方出峩眉老力比金丹似更多秦不及期周過厯¶
始知養夀在中和(伏中方製艸芝丹此/方出史載之學士家)¶
　　苦熱¶
<pb:KR4d0267_WYG_072-6a>¶
炎歊行中天曼膚汗翻水纎絺薄如霧不異鎧被體散¶
髮垂兩肩萬事棄不理寸隂若度嵗日暮何可俟頗聞¶
交廣間暑又烈於此此如不可耐彼豈皆暍死聊當扶¶
短策北澗弄清泚豈必拜賜氷㤙光動閭里¶
　　予頃逰青城數從上官道翁逰暑中忽思其人¶
往年屢逰丈人祠上官八十如嬰児自言少年聾不治¶
芝房松鬛可無飢叩之不畣但解頤徳人之容端可師¶
我聞學道當精思畢世不可須臾離公雖泯黙意可知¶
<pb:KR4d0267_WYG_072-6b>¶
亡羊要是縁多岐逝從公逰亦未遲聨杖跨海尋安期¶
　　龜堂¶
障日松棚正策功幅巾聊得受㣲風蟬聲不斷艸堂靜¶
潦水已歸村路通拄杖閒行穿犖确孤雲時見起巃嵸¶
東陽醇酎無由到知負今年幾碧筩(郭希吕吕子益兩/友嵗餽酒今以故)¶
(不/至)¶
　　夢中作¶
試説山翁事諸君且勿譁百年看似夢萬里不思家夜¶
<pb:KR4d0267_WYG_072-7a>¶
艾猶添酒春殘更覓花却嗤勾漏令辛苦學丹砂¶
　　又¶
平𦍑江上月伴我故山來幽興依然在浮雲正爾開清¶
秋纔幾日黄葉已成堆未醉江樓酒扁舟可得回¶
　　秋近頗有凉意¶
平旦麫數箸晡時飯一杯枝梧長日過悵望早秋來圑¶
扇尋詩寫緇巾借様裁惟應水邊坐待得市船回¶
　　夜坐中庭凉甚¶
<pb:KR4d0267_WYG_072-7b>¶
銀漢迢迢夜氣澄都忘朝暮困蚊蠅月從東涌行空闊¶
風自南來洗鬱蒸渇解似嘗仙掌露魂清如近玉壺氷¶
誰知此際超然處不减廬山入定僧¶
　　東偏小室去日最逺毎為逃暑之地戲作五字¶
肅肅簷隂轉泠泠筧水鳴髙墉日氣逺方簟午風清渴¶
愛飱漿美慵便葛屨輕新秋忽在眼結束問山程¶
　　野寺¶
僧壁題名半闕訛重來歎息屢摩挲林蟬欲斷暮復急¶
<pb:KR4d0267_WYG_072-8a>¶
竹露如傾秋更多半俸漸償賖酒劵故山已換釣魚蓑¶
西窗一看拈棊罷歸去還憂爛斧柯¶
　　南堂雜興¶
車馬無聲晝漏長野人與世已相忘屏除長物軒楹爽¶
洗濯塵襟肺腑涼秋近平郊鳴鸛鶴日斜荒徑下牛羊¶
興來欲喚笻枝去更盡銅爐一炷香¶
　　又¶
新涼一夜入郊墟晨起衣巾爽有餘燕欲委巢雛盡去¶
<pb:KR4d0267_WYG_072-8b>¶
(燕有三生雛者/及秋雛方去盡)扇猶在手意先疎題詩又滿牛腰束采¶
藥常携鵶觜鋤湖上從今風月好不妨隨處命籃輿¶
　　又¶
蛩聲每續蟬聲起桐葉仍兼栁葉凋嬾惰心情疎筆硯¶
久長生計屬漁樵鬋茅旋補東廂屋伐石新成北港橋¶
物外髙人來往熟等閒折簡也能招¶
　　又¶
耄齒東歸息故廬聊持頑健託鄉閭未忘塵尾清談興¶
<pb:KR4d0267_WYG_072-9a>¶
常讀蠅頭細字書貧甚尚能耕有犢步輕那歎出無驢¶
南堂又見秋風起卧看溪雲自捲舒¶
　　又¶
犇走當年一念差歸休别覺是生涯茆簷喚客家常飯¶
竹院僧隨自在茶(紹興初僧喚客茶各隨意多/少謂之自在茶今遂成俗)禪欠遍¶
參寧得髓詩縁獨學不名家如今百事無能解只擬清¶
秋上釣槎¶
　　又¶
<pb:KR4d0267_WYG_072-9b>¶
十里城南禾黍村白頭心事與誰論惰偷已墜先人訓¶
迂拙仍辜聖主㤙病退時時親蠧簡興來往往出柴門¶
斜陽倚杖君知否收㸃雞豚及未昏(村老人不能耕者/以牧雞豚為事村)¶
(隣皆/然)¶
　　又¶
年過八十更應稀又向清秋聴𢷬衣一片雨來書幔黑¶
數聲鐘斷釣船歸酒壚好事能焚劵虀甕無情未解圍¶
&KR1233;欲出門尋一笑故人零落歎疇依¶
<pb:KR4d0267_WYG_072-10a>¶
　　又¶
北連大澤驚秋早東限連林覺曉遲數筯藥苖留客話¶
一爐松火約僧棋人間掃跡雖堪笑物外論心頗自竒¶
有恨未償猶絶歎青城交舊待多時¶
　　新秋往來湖山間¶
車似雞栖舟似葉百里何曾勞步屧朝遊樵風弄清泚¶
暮泊石帆登岌嶪旅飯雖舂纔脱粟僧羮無菜寧用挟¶
歸來村落未上燈除却御風無此捷¶
<pb:KR4d0267_WYG_072-10b>¶
　　又¶
㑹稽山下樵風溪翠屏倒影青玻璃尤竒峭壁立千仭¶
行子欲上無階梯商山坐看紫芝老武陵無奈桃花迷¶
人間得意妄自喜一鬨憐汝真醯雞¶
　　又¶
禹祠巍巍閲千代廣殿修廊半傾壊屹然遺窆毎摩挲¶
石長苔侵字猶在去年已媿曵杖來今者更用児扶拜¶
聊持一酌薦丹衷衰疾龍鍾神所貸¶
<pb:KR4d0267_WYG_072-11a>¶
　　又¶
健席髙檣梅市路朱橋緑樹蘭亭步兒時釣遊略可記¶
不料耄年猶此處漁歌相和葦間起菱船逺入煙中去¶
世間萬事等浮雲耐久誰如兩芒屨¶
　　北崦¶
毒熱憚輕出新涼尋舊盟西郊猶近市北崦漸謀耕松¶
菊有佳色山林無俗情行行望績火一㸃隔林明¶
　　小室逃暑¶
<pb:KR4d0267_WYG_072-11b>¶
千頃菰蒲萬里風漁翁散髮臥孤蓬何如此室纔尋丈¶
常在氷壺雪窖中¶
　　秋雨中作¶
燈前劇論與誰同中嵗朋儕亦已空行道敢希千載上¶
㑹心聊付一編中雨侵壊甃新苔緑秋入黄林數葉紅¶
莫怪又生湖海興此身元自是孤&KR0963;¶
　　目昏有感¶
兩眥眵昏八十餘爾來觸事覺空疎何由四目如蒼頡¶
<pb:KR4d0267_WYG_072-12a>¶
讀盡當年倚相書¶
　　幽居¶
一曲清溪帶淺山幽居終日卧林間丹經在昔曾親授¶
死籍從今或可刪人笑拙疎安淡泊天教強健享清閒¶
秋來漸有佳風月擬與飛仙日往還¶
　　初秋即事¶
簾櫳雨過不勝清秋氣依依似有情髙棟尚餘雙燕宿¶
短莎先放百蟲鳴挑燈&KR1233;欲開書帙擘蠏時湏近酒觵¶
<pb:KR4d0267_WYG_072-12b>¶
却媿隣家常作苦探租黄犢待寒耕¶
　　又¶
老來閲世苦匆匆又見流年入鬢蓬山徑溼螢黏露艸¶
井牀病葉霣秋風隣翁毎共藜羮味穉子能終汗簡功¶
造物於人元不薄未湏抵掌歎囊空¶
　　山庖¶
新舂䆉稏滑如珠旋壓犁祁軟勝酥更翦藥苖挑野菜¶
山家不必逺庖厨¶
<pb:KR4d0267_WYG_072-13a>¶
　　題道傍壁¶
晚境那禁嵗月催幽花又見澗邊開莫辭賸買旗亭酒¶
恐有騎驢李白來¶
　　又¶
湖廢財存十二三拍隄漲水尚如藍吾廬隠翳初非意¶
頗欲臨流結艸菴¶
　　訪野老¶
農事元知要細評野人有舊得尋盟林深未見果蔬地¶
<pb:KR4d0267_WYG_072-13b>¶
舎近先聞雞犬聲春水築塘謀竭作陽坡卧犢約同耕¶
老來常歎人情薄深媿今朝倒屣迎¶
　　書適¶
架竹苫茅屋數椽推開忩户即江天微飢未遽愁長日小¶
疾何妨度厄年孤鶴入秋偏警露斷山欲雨自生煙囊¶
中妙法君知否買斷清閒不用錢¶
　　憶蜀¶
憶昔西遊日岷峨勝事繁題詩古栢廟載酒海棠園世¶
<pb:KR4d0267_WYG_072-14a>¶
故紛難料年光浩莫論所欣身尚健裋褐醉江村¶
　　生涯¶
生涯數畦菜心事一溪雲樵擔斜陽下漁歌靜夜聞門¶
無俗駕到厨有逺泉分但了麴糵事功名烏足云¶
　　又¶
身世茫如夢門庭冷似氷逢迎賣藥叟辭謝乞錢僧羸¶
疾時時劇衰顔日日增人扶亦可出要是藉烏藤¶
　　又¶
<pb:KR4d0267_WYG_072-14b>¶
舊業桑麻在頽齡耄耋過虞卿著書晚伏叟授經訛井¶
上磨樵斫村東買釣蓑傾身營一飽自笑又蹉跎¶
　　又¶
殘年端有幾寂寞寄滄洲鳥宿千林暮蟲鳴四壁秋風¶
廊動碪杵月壠把鉏耰衣食隨宜具何心復浪求¶
　　對食作¶
潦餘多稼猶中熟種晚嘉蔬亦半收黄耳蕈生殊自喜¶
白頭韭長復何求比量傍舍慙温飽誦詠農書儆惰偷¶
<pb:KR4d0267_WYG_072-15a>¶
偶有一樽難獨啜過門誰肯小遲留¶
　　曉思¶
昏昏斷夢帶餘酲散髮披衣坐待明城角吹殘河漸隠¶
海氛消盡日初生老農自得當年樂癡子方争後世名¶
莫怪閉門常嬾出即今車葢為誰傾¶
　　戲書¶
栁下人家枳作籬小姑不畫入時眉緯車聲出窗扉裏¶
正是新涼夜永時¶
<pb:KR4d0267_WYG_072-15b>¶
　　梅市舟中作¶
漕渠北向小橋通漸入蒼茫大澤中造物將無知我醉¶
故吹急雨打船蓬¶
　　孤店(與児孫迭五郎為淮西之行/小飲民家是日雲興頗憂雨)¶
孤店門前千萬峯酒濃不抵别愁濃明朝晴雨吾能卜¶
但聽蘭亭古寺鐘¶
　　過魯墟先太傅舊隠¶
桑竹蕭條帶夕陽故居依約古河傍頽垣壊甃無尋處¶
<pb:KR4d0267_WYG_072-16a>¶
父老猶言學士荘¶
　　步月¶
鷗鷺論交有舊盟越山勝處著柴荆只思小閣焚香卧¶
偶作長堤蹋月行湖濶煙鐘來縹緲林疎漁火見分明¶
店家已賣新篘酒一醉今宵似可成¶
　　拄杖示子遹¶
拄杖相從四十年交情耐久獨依然西窮巫峽岷江路¶
北抵岐山渭水邊早已歸休弄泉石老猶緩步歴風煙¶
<pb:KR4d0267_WYG_072-16b>¶
㑹同鉢袋并禪版付與児孫世世傳¶
　　讀道書¶
一境有神龍嵗不畏枯旱為國常得賢百世不可亂吾¶
讀黄老書掩巻毎三歎正使未長生去死亦差緩如何¶
不自力白首猶漫漶友朋死略盡日月難把翫豈無獨¶
往願児孫苦羈絆安得葛與陶相從明此叚¶
　　秋日睡起¶
白露已過天益涼練衣初覆篝爐香天其閔我老且憊¶
<pb:KR4d0267_WYG_072-17a>¶
付以美睡聲撼牆離騷古文傍倦枕砥柱巨刻懸髙堂¶
睡餘一讀搔短髮萬壑松風秋興長¶
　　書意¶
屋漏徙我牀窗破補其罅衣穿傲狐貉食淡忘膾炙人¶
生老可哀百事就衰謝我喜在得歸味美如啖蔗雖云¶
茅茨陋豈不賢傳舍児能牧雞豚身自種桑柘市壚酒¶
易賖鄰厩驢可借睡任門生嘲醉無官長罵見書眼先¶
閉惰嬾亦自赦却後五百年林間作佳話¶
<pb:KR4d0267_WYG_072-17b>¶
　　寄題龔立道崑山棲閒堂¶
我居山隂古大澤出門尚恨風煙迮欲求曠快舒眼力¶
夢中去作棲閒客棲閒主人計不疎萬巻讀盡家蔵書¶
平時不喜入城府況肻自屈承明廬聴雞束帶誰不爾¶
明時可仕君獨止不妨借地作園林買山豈是巢由事¶
(園廬皆借/地營之)¶
　　秋雨書感¶
新舂赤米摘青蔬一飽從來不願餘門外久無温巻客¶
<pb:KR4d0267_WYG_072-18a>¶
架中寧有熱官書濁醪未廢時時歠短髮猶須日日梳¶
自笑少年風味在滿川煙雨正愁予¶
　　又¶
晨起開門雪滿簮東崗一徑得幽尋斷雲殘雨嵗華晚¶
丹實碧花秋意深林下己悲身老病人間猶與俗浮沈¶
牀頭小甕今朝熟又喚隣翁共淺斟¶
　　弄筆¶
少學文章竟不成暮年腕弱字欹傾抽毫欲下還休去¶
<pb:KR4d0267_WYG_072-18b>¶
棐几空憐似砥平¶
　　睡覺作¶
世言黄帝華胥境千古榛荒孰再逰但解消揺化蝴蝶¶
不湏富貴慕蚍蜉¶
　　又¶
邯鄲夢事豈闗身未熟黄粱迹已陳輸與烏衣老鈴下¶
日中睡覺一顰伸¶
　　秋思¶
<pb:KR4d0267_WYG_072-19a>¶
露濃壓架葡萄熟日嫩登場䆉稏香商略人生如意事¶
及身強健得還鄉¶
　　又¶
三三兩兩戲魚行香餌纔投去若驚寄與扁舟五湖客¶
只當逺引過平生¶
　　又¶
一篇舊艸天台賦六幅新傳太華圖占盡人間清絶事¶
紫藤香起竹根爐(藤香近/出廬山)¶
<pb:KR4d0267_WYG_072-19b>¶
　　又¶
村南村北鵓鴣鳴小雨霏霏又作晴拂枕欹眠不成夢¶
却拖藤杖出門行¶
　　又¶
出門東行復西行處處人家打稻聲小甕秫醅雖未熟¶
後園楮蕈已堪烹¶
　　又¶
看雲廬阜屏風叠采藥嵩山冠子峯行盡四方心未快¶
<pb:KR4d0267_WYG_072-20a>¶
不如一櫂醉吳淞¶
　　又¶
桑竹成隂不見門牛羊分路各歸村前山雨過雲無迹¶
别浦潮囘岸有痕¶
　　又¶
隣砧落日數聲殘汀樹秋風幾葉丹冉冉清愁來不斷¶
無方能使酒腸寛¶
　　又¶
<pb:KR4d0267_WYG_072-20b>¶
老子齋居罷擊鮮木盤竹筯毎隨縁隣僧不用分香鉢¶
蓮芡猶堪過半年¶
　　又¶
存神止慮自長年黄老遺書漢尚傳妙語雖傳人不省¶
却從丹竈覓神仙(漢武帝賜平津侯詔曰君其存精神/正念慮輔助醫藥以自特祁侯與楊)¶
(王孫書曰願存精神省思慮進近醫藥厚自/持其語悉同疑出於黄老遺書至漢尚傳也)¶
　　秋來苦貧戲作¶
閉門髙卧養吾真説著生涯笑倒人奴閔囊空辭雇直¶
<pb:KR4d0267_WYG_072-21a>¶
婢愁㸑冷拾炊薪羮能有糝猶為泰地到無錐始是貧¶
一飯不妨支一日讀書常媿聒比隣¶
　　晚晴¶
雨餘殘日入疎籬變化相椉乃爾竒千嶂暮雲收盡後¶
一年秋暑洗空時如山酒劵不相貸隔巷衣砧如許悲¶
&KR1233;欲出門紓滯思交親零落與誰期¶
　　對月¶
逺客厭征路流年逢素秋不知今夜月還照幾人愁¶
<pb:KR4d0267_WYG_072-21b>¶
　　又¶
艸艸治杯盤三更月露寒茆簷雖隠翳終勝客中看¶
　　出近村晚歸¶
松枝代如意綀布製單衣出毎沾晨露歸常送夕暉野¶
花當路發沙鳥背人飛到舍燈初上茅簷聞踏機¶
　　又¶
苦雨秋將晚羈愁酒易醺百年終腐骨萬事盡浮雲果¶
熟多猿嗛林疎過鹿羣亦思書觸目老嬾不成文¶
<pb:KR4d0267_WYG_072-22a>¶
　　晚秋¶
雞聲喔喔頻催曉木葉颼颼已變秋憂患縱多終強項¶
飢寒未至且優㳺老羆尚欲身當道乳虎何疑氣食牛¶
(時黑孫方/生半年)但有一愁消未得大児白髮戍邊頭¶
　　犬雞¶
小犬一何警日夜吠籬落老雞則不然平旦方喔喔勤¶
惰各其性於我何厚薄糠粞一施之且復慰寂寞¶
　　賣藥翁¶
<pb:KR4d0267_WYG_072-22b>¶
老翁如我老賣藥以代耕得錢付酒家一毫不自營浩¶
歌和隣叟苦語誨後生我欲為作傳無人知姓名¶
　　書里中事¶
事近接耳目誕信良易知頗疑有定數一惑不可遺坐¶
視非所安忠告反取疑雖抱愚直意妄發悔曷追¶
　　書室雜興¶
秋水淺出灘秋葉落成陣方喜風露清已歎霜霰近衰¶
疾雖向平不死亦堇堇燈青地爐冷吾學其少進¶
<pb:KR4d0267_WYG_072-23a>¶
　　又¶
衣多蔵之笥食餘積之囷我享既有限冨亦豈勝貧布¶
褐本自温筍蕨固已珍君看梁伯鸞寄食終其身¶
　　又¶
老眼觀細書紛然黑花墜不如袖手坐嘿誦舊所記但¶
恨志弗強編簡頗失次後身作書生努力究此事¶
　　又¶
學書五十年其進不及寸未能踐繩墨況敢説豪健雖¶
<pb:KR4d0267_WYG_072-23b>¶
然亦有用尚足博麤飯開學教牛經坐市寫驢劵¶
　　秋感¶
瘦盡腰圍白盡頭悲蛩聲裏落梧楸短檠且慰經年别¶
豎褐猶懐卒嵗憂天地無私嗟獨困風霜有信又殘秋¶
頑軀安得常強健更倚東吳寺寺樓¶
　　秋夜¶
秋色滿江干江楓已半丹身閒詩簡淡道勝夢輕安偃¶
蹇憐腰折清癯鄙面團何妨杵衣夜又見嵗將殘¶
<pb:KR4d0267_WYG_072-24a>¶
　　又¶
落葉鳴遥夜啼螿送暮秋不知何許笛故作此時愁青¶
海三年戍黄旗萬里侯何如石帆下煙雨釣滄洲¶
　¶
　¶
　¶
　¶
　¶
<pb:KR4d0267_WYG_072-24b>¶
　¶
　¶
　¶
　¶
　¶
　¶
　¶
　劎南詩稾巻七十二¶
