# -*- mode: mandoku-view; -*-
#+TITLE: 劍南詩藁
#+DATE: 2015-08-25 00:01:54.261030
#+PROPERTY: ID KR4d0267
#+PROPERTY: BASEEDITION WYG    
#+PROPERTY: JUAN 卷八十
<pb:KR4d0267_WYG_080-1a>¶
欽定四庫全書¶
　劎南詩槀巻八十¶
　　　　　　　　　　　　　宋　陸㳺　撰¶
　　排悶¶
造物冥冥中與我無一面不知獲罪由動輒被訶譴又¶
若哀其愚救以藥瞑眩我亦揣此心安受不敢怨中間¶
戍蜀漢十載困郵傳騎&KR1631;蒙隴干陣雲暗秦甸齎糧雜¶
沙墋掬水以三嚥傳烽東駱谷倐忽若流電歸吳獲小¶
<pb:KR4d0267_WYG_080-1b>¶
休餘喘僅一綫意言在故鄉終勝客異縣夫何命大謬¶
魔事每交戰友讐同一波平地肆蹈踐么然性命微日¶
畏䜛口煽舊書不暇視鼠跡上几硯負疴不即死遂作¶
諸老殿却觀所更厯殆是金百鍊人誰不愛身悔作青¶
紫楦短笻入&KR0432;翠小艇破江練漁歌隔浦聞績火傍林¶
見苦貧雖至骨未肯受客唁君看投林猿終異巢幙燕¶
有山皆可耕焉往失貧賤¶
　　湖山尋梅¶
<pb:KR4d0267_WYG_080-2a>¶
鏡湖𣺌𣺌煙波白不與人間通地脈騎龍古仙絶火食¶
慣住空山齧氷雪東皇髙之置度外正似人中巢許輩¶
萬木僵死我獨存本来長生非返魂¶
　　又¶
小雪湖上尋梅時短帽亂挿皆繁枝路人看者竊相語¶
此老胸中常有詩歸来青燈耿忩扉心鏡忽入造化機¶
墨池水淺筆鋒燥笑拂吳箋作飛草¶
　　作雪寒甚有賦¶
<pb:KR4d0267_WYG_080-2b>¶
雲暝風號得我驚硯池轉盼已生氷忩間頓失疎梅影¶
枕上&KR0432;聞斷雁聲公子皂貂方痛飲農家黄犢正深畊¶
老人别有超然處一首清詩信筆成¶
　　書嬾¶
我性本迂疎養生又無術憂患自外至疾病由中出屏¶
居絶造請冀補東隅失今觀世間事如僧視沐櫛閒身¶
嶺上雲睡味蜂房蜜惟思茅簷下一席卧朝日¶
　　讀唐人愁詩戲作¶
<pb:KR4d0267_WYG_080-3a>¶
少時喚愁作底物老境方知世有愁忘盡世間愁故在¶
和身忘却始應休¶
　　又¶
清愁自是詩中料向使無愁可得詩不屬僧忩孤宿夜¶
即還山驛旅逰時¶
　　又¶
天恐文人未盡才常教零落在蒿菜不為千載離騷計¶
屈子何由澤畔来¶
<pb:KR4d0267_WYG_080-3b>¶
　　又¶
我輩情鍾不自由等閒白却九分頭此懐豈獨騷人事¶
三百篇中半是愁¶
　　又¶
飛雪安能住酒中閒愁見酒亦消融山家有力參天地¶
不放清尊一日&KR0432;¶
　　讀書至夜分感歎有賦¶
老人世間百念衰惟好古書心未移斷碑殘刻亦在櫝¶
<pb:KR4d0267_WYG_080-4a>¶
時時取玩忘朝飢推尋㸃畫到曲折想見落筆縱横時¶
豈惟鸞鳯九霄上景鍾大鼎森陸離雖然欲學則曷敢¶
駑馬仰看驊騮馳正如志士才不稱心慕伊傅終何施¶
爾来亦復强㸃染手不随意徒嗟咨懸知明日天将雨¶
中夜雲蒸紫玉池¶
　　擁爐¶
急雨狂風暮不収燎爐薪㬉復何憂如傾㶑灩鵝黄酒¶
似擁蒙茸狐白裘大澤羈鴻来萬里髙城傳漏過三籌¶
<pb:KR4d0267_WYG_080-4b>¶
明朝㑹看稽山雪莫為衝寒怯上樓¶
　　隠趣¶
歸老家山一幅巾俗間那可與知聞舉盃每屬江頭月¶
贈客時緘谷口雲行采菖蒲縁蘚磴卧浮舴艋入鷗羣¶
力營隠趣君無怪作得閒人要十分¶
　　冬夜舟中作¶
夜搒孤舟掠岸行村墟頻過不知名繞枝倦鵲寒無影¶
脱網奔魚逺有聲兩紙忽驚殘厯盡一盃聊慰旅懐情¶
<pb:KR4d0267_WYG_080-5a>¶
還家自笑身猶健又付生涯與短檠¶
　　湖山¶
逐鹿心雖壮椉騅勢已窮終全葢世氣絶意走江東(項/羽)¶
(廟/)¶
　　又¶
湖上多甘井磑泉尤得名何時枕白石静聴轆轤聲(磑/山)¶
(泉/)¶
　　又¶
<pb:KR4d0267_WYG_080-5b>¶
山崦桑麻路柴門鳥雀聲老巫祈社雨小婦餉春畊(容/山)¶
　　又¶
坡陁度小嶺軒豁見平湖但醉梅花下民家酒可沽(花/徑)¶
(小/嶺)¶
　　又¶
淺井供茶竈分流浣布紗此泉吾所愛百用給山家(項/里)¶
(民家/淺井)¶
　　又¶
<pb:KR4d0267_WYG_080-6a>¶
故堞無遺跡蕭然數十家茶煙映山起酒斾傍隄斜(古/城)¶
　　又¶
汀月生眉黛溪梅試額粧幽閨元不出莫道嫁彭郎(栁/姑)¶
(廟/)¶
　　又¶
城邉小市聚煙水淡秋容南走蘭亭路迢迢雲外鐘(東/跨)¶
(湖/橋)¶
　　又¶
<pb:KR4d0267_WYG_080-6b>¶
東西二十里相望兩平橋傍水多投釣穿雲有負樵(西/跨)¶
(湖/橋)¶
　　齒髪¶
暮境侵尋歲月遒齒揺髪脱又經秋此身要是歸衰謝¶
外物何須更固留皁白從来憎了了登臨且復送悠悠¶
嗣宗痛飲圖南睡萬事輸君此一籌¶
　　古謂不如意事十常八九雖出于好功名者之言¶
　　　閒中亦未免此歎戲作七字一首¶
<pb:KR4d0267_WYG_080-7a>¶
歸志初諧老遽催良辰常與病俱来酒雖已熟恨無菊¶
雪苦不成空見梅朋舊乖離心每折山川悠邈首頻囘¶
人生敗意無窮達莫厭相逢笑口開¶
　　幽居歲暮¶
冉冉忘年往紛紛厭事来庭除多草莽几硯亦塵埃園¶
為畦蔬到門因汲水開偶聞林鳥語太息又春囘¶
　　又¶
却醫翻少疾辭禄不加貧嘉木移俱活村醪釀輒醇悠¶
<pb:KR4d0267_WYG_080-7b>¶
悠還過日盎盎又逢春狂舞君毋笑梅花挿滿巾¶
　　又¶
老去轉無事室空惟一床卧時幽鳥語行處野花香巷¶
北觀神社村東看戲場誰知屏居意不獨為畊桑¶
　　又¶
燃薪代秉燭煮茗當傳盃但恨朋儕少那知日月催衣¶
裘任穿穴芋栗且燔煨不為殘年迫吾心久已灰¶
　　又¶
<pb:KR4d0267_WYG_080-8a>¶
古井年年浚荒疇日日犁刈茅苫鹿屋挿棘䕶雞栖閒¶
賴書遮眼愁須酒到臍斜陽有常課緩步上湖隄¶
　　過湖上僧菴¶
西菴毎過未嘗開邂逅清言始此囘陶令巾車尋壑去¶
已公茅屋賦詩来竒香炷罷雲生岫瑞茗分成乳泛盃¶
便恐從今往還熟入門猿鳥不驚猜¶
　　夜坐戲作短歌¶
畏事如畏虎避人如避㓂結廬三家村百事喜寒陋身¶
<pb:KR4d0267_WYG_080-8b>¶
閒自為貴飯足豈非富素心憎狐妖老愈惡銅臭視之¶
若寒氣可使客膚腠即今知免矣終歲塞門竇始知松¶
倒壑殊勝雲出岫聊持不動心更養未盡夀夜讀南華¶
篇欣然發吾覆¶
　　書歎¶
世事紛紛汝所知欣然領畧尚何疑窮居自是長年術¶
魔境常為定力資人但與逰無徳怨酒皆可醉略醇醨¶
蘭亭賔主今何在修竹依然似曩時¶
<pb:KR4d0267_WYG_080-9a>¶
　　又¶
尺椽不改結茅初薄粥猶囏卒歲儲猧子解迎門外客¶
貍奴知䕶案間書深林閒數新添筍小沼時觀舊放魚¶
自笑從来徒步慣歸休枉道是懸車¶
　　日暮自湖上歸¶
我生本亦與人同縁薄才疎&KR1233;得窮細水自鳴沙渚外¶
亂山時出雪雲中僧歸獨趂殘鐘去人散遥憐晚渡&KR0432;¶
造物陳詩信竒絶怱怱摹冩不能工¶
<pb:KR4d0267_WYG_080-9b>¶
　　晚步湖隄¶
絁裘桐㡌野人装又上湖隄步夕陽貧甚不為明日計¶
興来猶作少年狂殘樽倒酒無餘瀝幽圃尋梅認暗香¶
時有行人歎頑健黑絲㸃破頷間霜¶
　　夜寒¶
江雲作雪暗郊原竟夜風聲萬里奔槁面暫朱知酒釅¶
曲身成直賴爐温㓜輿正復宜巖石倚相猶能讀典墳¶
米貴僅供糜粥用自傷無力濟元元¶
<pb:KR4d0267_WYG_080-10a>¶
　　感舊¶
早參太史筆晚典石渠書孤立如羈雁微生等蠧魚虚¶
名真忝竊定理有椉除九十稽山下荒畦日荷鋤¶
　　小雪¶
夜卧風號野晨興雪擁籬未言能壓瘴要是欲催詩跨¶
蹇雖堪喜呼舟似更竒元知剡溪路不減灞橋時¶
　　十二月十日暮小雪即止¶
夜来急雪打船窓今夜推忩月滿江堪恨無情一枝艣¶
<pb:KR4d0267_WYG_080-10b>¶
水禽驚起不成雙¶
　　又¶
夜来一雪苦怱怱千里濃雲忽埽&KR0432;換得月明良不惡¶
未須過計慮蝗蟲¶
　　遣興¶
翳翳魚鹽市迢迢桑麥村山家薪炭足野叟袴襦温罝¶
兎殘蕪盡叉魚積水渾詩書老無効猶擬付兒孫¶
　　貧居時一肉食爾戲作¶
<pb:KR4d0267_WYG_080-11a>¶
身老便居僻山寒喜屋低時猶賴僧米那惜貸鄰醯湯¶
餅挑春薺盤飱設凍韲怪来食指動異味得豚蹄¶
　　臘月十四日雨¶
歲晚深居嬾出逰小窓終日寄悠悠雨聲到枕助詩律¶
花氣襲衣生客愁殘齒不堪添臲卼瘦肩轉復覺颼飀¶
春前一雪猶闗念安得瓊瑶積瓦溝¶
　　節物¶
節物猶闗老病身鄉儺佛粥一年新檐間百舌還多事¶
<pb:KR4d0267_WYG_080-11b>¶
探借園林十日春¶
　　讀書¶
力不扶微學心猶守舊聞壁間科斗字秦火豈能焚¶
　　春近¶
厯授人時後天囘斗柄初農疇興耒耜家塾盛詩書縹¶
緲雙鳬舄咿啞一鹿車山翁喜春近随處狎樵漁¶
　　讀陶詩¶
陶謝文章造化侔篇成能使鬼神愁君看夏木扶疎句¶
<pb:KR4d0267_WYG_080-12a>¶
還許詩家更道不¶
　　夜雨甚寒¶
萬籟號風如戰鼔雪意垂垂先作雨庭中栖鳥驚屢起¶
窓下殘燈翳還吐老翁聳膊髙過頂童子觸屏低不語¶
時聞鄰舍起飯牛亦有歸樵説逢虎去年雪薄蝗害稼¶
今年望雪如望赦行當三白兆豐年牲酒如山作秋社¶
　　寄趙昌甫¶
杳杳雙鵲鳴庭除東陽吏傳昌甫書紙窮乃復得傑作¶
<pb:KR4d0267_WYG_080-12b>¶
字字如刮造化爐爾来此道苦寂寞千里一士如隣居¶
小兒得禄在傍邑我貧初辦一鹿車過門剥啄亦竒事¶
拜起幸未須人扶君看㓜安氣如虎一病遽已歸荒墟¶
吾曹雖健固難恃相覓寧待折簡呼餘寒更祝勤自愛¶
時寄新詩来起予¶
　　稽山雪(為隠/者作)¶
髙人采藥来禹穴骨瘦巉然鬢眉白結茅分得野鹿場¶
一夜北風三尺雪明朝過午勢愈惡虎兕交迹人聲絶¶
<pb:KR4d0267_WYG_080-13a>¶
虚窓縱横樷竹入幽磵荒寂孤松折凍吟孰窺袁安户¶
僵卧秃盡蘇武節人生飢寒固亦有養氣不動真豪傑¶
希名後世吾所恥姓字寧與身俱滅班馬復生無自書¶
我作此歌&KR0432;激烈¶
　　招隣父啜菜羮¶
老境遺人事窮居砭世肓茅簷聴雪滴瓦鼎𤑔松肪不¶
願封侯印惟求煮菜方盃羮須及熱&KR1233;欲喚君嘗¶
　　讀論語¶
<pb:KR4d0267_WYG_080-13b>¶
壮歲貪求未見書歸常充棟出連車晚窺闕里親傳妙¶
數簡方知已有餘¶
　　晨起¶
殘夢悠颺不復成鎗然已有百禽鳴山童来報溪流長¶
幽事從今日日生¶
　　雪後¶
雪消已斷虚簷溜日㬉初催百草生射的山前春水綠¶
笙歌又滿㑹稽城¶
<pb:KR4d0267_WYG_080-14a>¶
　　示福孫并示喜曾¶
北商久不通梨棗罕登盤山舍惟有橘瑣細如彈丸此¶
外則柿栗収拾猿鳥殘雖無龎翁話兒孫亦團欒今歲¶
雨雪晚歲暮始大寒二稚乃可憐不訴衣襦單地爐有¶
微火誦書到更闌我老多感慨賴汝差自寛¶
　　微疾¶
微疾經旬近藥囊往来巷陌未全妨時時小雨知春近¶
處處閒身覺日長林外鼔歌聞賽廟懐中茶餅議租桑¶
<pb:KR4d0267_WYG_080-14b>¶
兩京梅發今何似送老流年只自傷¶
　　簡僧求秦望山拄杖¶
老病龍鍾不自持飽知藤杖可扶衰明朝欲入天台去¶
試就髙人乞一枝¶
　　逰山步¶
蹇驢渺𣺌過雲邉旋了三生物外縁平日視家真逆旅¶
此行出户若登仙飢從野店烹葵飯困就僧床借枕眠¶
所恨暮年交舊盡佳時無與共聨翩¶
<pb:KR4d0267_WYG_080-15a>¶
　　又¶
南出平橋十里餘湖山處處可成圖水邉更覺梅花瘦¶
雲外誰憐雁影孤時喚行僧同煮茗亦逢樵叟問迷途¶
破裘不怕春寒峭小市疎燈有酒爐¶
　　雪晴欲出而路濘未通戲作¶
欲覔溪頭路春泥不可行歸来小忩下袖手看新晴¶
　　又¶
雪消重作雨氷釋又成泥已敗笻枝興髙眠聴午雞¶
<pb:KR4d0267_WYG_080-15b>¶
　　春日¶
冷餅細生菜老翁殊未衰仍尋舊旛勝一笑伴諸兒¶
　　示兒輩¶
窮居懐抱久無懽猶賴吾兒得少寛謹視雞豚供老疾¶
力營薪炭備春寒舊書綴緝編無絶小甕調停味不酸¶
坐使乃翁無一事髙眠常到日三竿¶
　　雪後煎茶¶
雪液清甘漲井泉自擕茶竈就烹煎一毫無復闗心事¶
<pb:KR4d0267_WYG_080-16a>¶
不枉人間住百年¶
　　夢中作¶
久向人間隠姓名看花幾到武昌城一壺春色常供醉¶
萬里煙波嬾問程斜日挂帆堤外影便風擊鼔驛前聲¶
丈夫入手皆勛業廊廟江湖未易評¶
　　破屋歎¶
我年四十時築舍受一廛歲月不貸人殆将五十年初¶
非楩柟材既久理豈全慘淡窘風雨亦復補破穿竹椽¶
<pb:KR4d0267_WYG_080-16b>¶
與繩樞豈敢求牢堅今朝忽自顧衰疾方沉緜不知此¶
殘軀與屋誰先顛粥藥幸粗給兒稚滿目前歛藏雖甚¶
薄猶勝死道邉一笑推枕起無酒亦陶然¶
　　戊辰歲除前五日作新歲八十有五矣¶
灰深火可宿炷小燈耐久長流故不腐易成必速朽我¶
昔逰青城聞道巢居叟躬行雖不力年少過九九固知¶
適天幸自養亦差厚傳家六兒子其四今皓首寧聞澗¶
底松鬱鬱慕蒲栁(大兒新年六十二仲/子六十季亦近六十)¶
<pb:KR4d0267_WYG_080-17a>¶
　　晨起復睡¶
衰翁夘飲易上面澤國春寒偏著人下榻一盃還就枕¶
不嫌鼾睡䀨比隣¶
　　梅¶
三十三年舉眼非錦江樂事秖成悲溪頭忽見梅花發¶
恰似青羊宫裏時¶
　　又¶
俗事常妨把一盃等閒開過小園梅自傷惟有尋春夢¶
<pb:KR4d0267_WYG_080-17b>¶
百舌無情又喚囘¶
　　小疾治藥偶書¶
禦邊虚上䇿治疾闕全功安得如神禹常行無事中¶
　　又¶
揠苗農害稼過劑藥傷人此理君能造無為萬物春¶
　　子遹讀書常至夜分作此示之¶
我為無才老把鉏汝窮亦復坐迂疎夜燈詠史蟲吟草¶
朝几陳書獺祭魚未至苦飢依馬磨不妨相守卧蝸廬¶
<pb:KR4d0267_WYG_080-18a>¶
業成自有能知賞家世從来典石渠(先太傳先楚公皆/久在三館予亦入)¶
(館二十年晚/忝大蓬之命)¶
　　歲暮作¶
魚貫長條兎卧盤往来聊續里閭歡舊符又擬新年換¶
殘厯都無半紙看梅影横斜春尚淺角聲悲壮夜將闌¶
堅頑敢望今如許戲説期頤强自寛¶
　　除夕¶
熾炭爐中百藥香屠蘇煎酒代椒觴明朝賴是無来客¶
<pb:KR4d0267_WYG_080-18b>¶
雪後泥深一尺强¶
　　己巳元日¶
曾孫新長奉椒觴兒女冠笄各綴行身作太翁垂九十¶
醉来堪喜亦堪傷¶
　　初春¶
装罷桃符又剪燈新年光景捷飛騰老翁埽盡兒童事¶
却學禪床入定僧¶
　　新年書感¶
<pb:KR4d0267_WYG_080-19a>¶
早歲西逰賦子虚暮年負耒返鄉閭殘軀未死敢忘國¶
病眼欲盲猶愛書朋舊何勞記車笠子孫幸不廢菑畬¶
新年冷落如常日白髪蕭蕭悶自梳¶
　　開歲連日大雪¶
開歲大雪如飛鷗轉盼已見平簷溝村深出門風裂面¶
况復取醉湖邉樓從来春雪不耐久卧聴㸃滴無時休¶
去年久旱緜千里犂不入土蝗蟲稠今年冬春多膏澤¶
天意似欲滋農疇豈惟養豬大作社更賣寳劎添畊牛¶
<pb:KR4d0267_WYG_080-19b>¶
　　飲酒¶
我酒本小户痛飲乃有時意氣不相值終日持空巵醉¶
或能齋荘不醉或狂逸乃知老子狂非自麴蘖出今日¶
雪始晴行歌官道傍超然醒醉間非荘亦非狂¶
　　詩酒¶
我生寓詩酒本以全吾真酒既工作病詩亦能窮人每¶
欲兩忘之永為畊樵民周旋日已久棄去終無因齒髪¶
益衰謝肝膽猶輪囷吟哦撼四壁嵬峩頹烏巾江上處¶
<pb:KR4d0267_WYG_080-20a>¶
處好風月年年新正爾豈不樂浩歌終此身¶
　　人日雪(己巳元日至人/日雨雪間作)¶
病卧江村不厭深貂裘無奈曉寒侵非賢那畏蛇年至¶
多難却愁人日隂嫋嫋孤雲生翠壁霏霏急雪灑青林¶
一盂飯罷無餘事坐看生臺下凍禽¶
　　春寒¶
滔天来洚水震瓦戰昆陽此敵猶能禦春寒不可當¶
　　又¶
<pb:KR4d0267_WYG_080-20b>¶
髙樓墜綠珠惡客碎珊瑚未抵春寒夜貧翁喪故襦¶
　　雨雪久無来客亦不能出作長句排悶¶
造物無情豈我私從来不使墮危機青雲路近常排去¶
白浪堆髙亦脱歸殘槀尚存空自許故人略盡欲誰依¶
新春雪暗山村路且復焚香獨掩扉¶
　　書耄¶
我老耄已及終日惟冥行鄰里少間濶便若昧平生家¶
人每過前亦或忘其名昏昏等作夢兀兀如病酲不知¶
<pb:KR4d0267_WYG_080-21a>¶
張睢陽何以記一城愚知各自適得失未易評¶
　　初春遣興¶
閒愁長與病相依晨起梳頭感髪稀春事鼎来風更惡¶
晨光已滿雪猶飛江梅有恨論年别旅雁無情計日歸¶
&KR1233;欲湖邉踏青去憑誰為解亂書圍¶
　　讀書¶
少從師友講唐虞白首襟懐不少舒舊謂皆當付之酒¶
今知莫若信吾書朱黄參錯雞鳴後籖帙從横月墮初¶
<pb:KR4d0267_WYG_080-21b>¶
撫几欣然時有得此翁作計未全疎¶
　　雜興¶
灰中火如螢燎原從此始元氣一㸃存危疾亦不死¶
　　又¶
炷香火要深作墨手當緩淺士務成速所以多後患¶
　　又¶
庖丁悟養生輪扁議讀書彼特一技爾聖智有不如¶
　　又¶
<pb:KR4d0267_WYG_080-22a>¶
鏗爾捨瑟作嚗然放杖笑浩浩太古音與俗不同調¶
　　後雜興¶
臘雪瑞我麥春雨嘉我榖老農無他求一飽萬事足¶
　　又¶
日上明我忩月出縞我庭朝暮得佳時一榼醉復醒¶
　　又¶
會合惜日短别離愁夜長人老愛吾廬客歸悲故鄉¶
　　又¶
<pb:KR4d0267_WYG_080-22b>¶
俚醫刀匕藥老巫半榼酒拜貺不敢忘淡薄最耐久¶
　　自詠¶
道本治吾身緒餘方及人神清縁食少事簡為家貧薄¶
酒如重醖寒蔬抵八珍村村花栁動且復岸綸巾¶
　　又¶
謝事客誰過閒逰吏不訶家人争稗粥鄰叟和畬歌静¶
夜詩成祟新春睡有魔年光本無盡未用歎蹉跎¶
　　晚忩¶
<pb:KR4d0267_WYG_080-23a>¶
一塢梅花已盡&KR0432;數瓴春雪未全融晚忩忽有題詩興¶
落筆縱横半醉中¶
　¶
　¶
　¶
　¶
　¶
　¶
<pb:KR4d0267_WYG_080-23b>¶
　¶
　¶
　¶
　¶
　¶
　¶
　¶
　劎南詩稾巻八十¶
