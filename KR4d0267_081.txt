# -*- mode: mandoku-view; -*-
#+TITLE: 劍南詩藁
#+DATE: 2015-08-25 00:01:54.277725
#+PROPERTY: ID KR4d0267
#+PROPERTY: BASEEDITION WYG    
#+PROPERTY: JUAN 卷八十一
<pb:KR4d0267_WYG_081-1a>¶
欽定四庫全書¶
　劎南詩稾巻八十一¶
　　　　　　　　　　　　　宋　陸游　撰¶
　　逺遊二十韻¶
早歲志逺遊萬里攜孤劎所至必弔古如疾得鍼砭荒¶
寒過吳宫摧剝觀禹窆及仕揚潤間挂席度天塹梁宋¶
不可遊北望每懐歉㑹有蜀漢役竒嶮日窺覘築壇訪¶
遺址燒棧想烈焰轅門俯清渭徹底緑可染舊史所登¶
<pb:KR4d0267_WYG_081-1b>¶
載一一嘗攷驗胡羊美無敵黍酒實醇釅枕戈南山下¶
馳獵久不厭比參劎南幕壯志就収斂卜鄰揚雄宅遂¶
欲老鉛槧但愛古柏青肯顧海棠豔人生不易料白首¶
東歸剡稽山秋峩峩鏡水春瀲瀲餘俸買扁舟月下采¶
菱芡湖山最竒處容我釣石占婚嫁幸已畢百事不闗¶
念但當勤醉歌一死不汝欠¶
　　對酒¶
社醅又借醉顔酡手挽鄰翁作浩歌江月偏能照蓬户¶
<pb:KR4d0267_WYG_081-2a>¶
京塵終不汙漁蓑苦吟且復欹吾帽對奕眞當爛汝柯¶
回首紛紛俱夢耳人間何處有天魔¶
　　夜雨¶
正看飛雪暗江天不覺新春已粲然花氣襲人娯獨夜¶
雨聲遶舎送豐年樵風未改山川舊禊事空悲歳月遷¶
一榼可營身尚健故應先治下湖船¶
　　己巳正月十八九間雪復大作不止¶
早衰常畏雪況復在江干三日不能出數年無此寒捲¶
<pb:KR4d0267_WYG_081-2b>¶
簾驚滉漾下榻覺蹣跚稚子應憐我孤吟興未闌¶
　　寄子虡¶
汝官南壽春我居東㑹稽疋馬護秋塞兩犢翻春泥淮¶
天沙雁過江村雪雲低書来動半年相望常愴悽父子¶
不共畊此悔眞噬臍明年城西社爛醉相扶㩦¶
　　書夢¶
我夢舉有司雞唱起裹飯又夢趂早朝漏舎坐待旦既¶
寤兩無有撫枕徒浩歎今雖去為農飯牛亦夜半何曾¶
<pb:KR4d0267_WYG_081-3a>¶
得放慵美睡到日旰一笑俱置之浮生固多難¶
　　示子遹¶
家貧不學儉物理有固然要是善用短足以終其年我¶
家稽山下稟賦良竒偏敢言中人産日或無炊煙有兒¶
更耐窮伴翁理遺編短檠幸能繼竟夜可忘眠¶
　　對食有感¶
盃酌以助氣匕筯以充腹沾醉與屬饜其害等嗜慾歠¶
醨有餘歡食淡百味足養生所甚惡㫖酒及大肉老翁¶
<pb:KR4d0267_WYG_081-3b>¶
雖無能更事嗟已熟勿嘆茆三間養汝山林福¶
　　又¶
我老雖無家其實如客耳食至舉匕箸飽則捨而起厨¶
人有勤惰我豈形愠喜園畦摘青蔬地碓舂赤米勞人¶
固已多坐享顙常泚作詩本自䂓亦以告閭里¶
　　雪夜¶
荒郊貿貿行斷壟俋俋畊常情所藉躪豈復懐不平歸¶
来卧破屋中惟一牀横且燒生柴火静聽溼雪聲¶
<pb:KR4d0267_WYG_081-4a>¶
　　又¶
今年春苦寒風雪塞户牖况我窮閻士袴敝衣見肘正¶
須小忍之此事豈得久努力辦一壺西村看花栁¶
　　又¶
瓦疎雪墮簷窗破風吹燭短裘不及骭手脚盡皸瘃猶¶
勝南鄰叟一褐竟未贖薄酒城中來清夜聊相屬¶
　　初春¶
栁拂朱橋湖水生園林處處聽新鶯亦知人世當行樂¶
<pb:KR4d0267_WYG_081-4b>¶
無奈春隂不肯晴走馬章臺身縱老看花杜曲眼猶明¶
只應詩思年来減預怯同遊議罰觥¶
　　春日雜興¶
方塘盎盎帶泥渾逺草青青沒燒痕只道雨晴春晝永¶
歸時不覺已黄昏¶
　　又¶
南村北村鼓鼕鼕刲羊刺豕祭潭龍一生衣食財取足¶
百世何妨常作農¶
<pb:KR4d0267_WYG_081-5a>¶
　　又¶
小甔有米可續炊紙鳶竹馬看兒嬉但得官清吏不横¶
即是村中歌舞時¶
　　又¶
夜夜燃薪煗絮衾禺中一飯直千金身為野老已無責¶
路有流民終動心(聞有流移/人到城中)¶
　　又¶
出仕常騎秃尾驢歸休自駕折轅車今朝偶遇村夫子¶
<pb:KR4d0267_WYG_081-5b>¶
借得齊民一巻書¶
　　又¶
更事多来見物情世間常恨太忙生花開欵欵寧為晚¶
日出遲遲却是晴¶
　　又¶
一枝笻杖一山童買酒行歌小市中莫笑摧頹今至此¶
當年萬里看春風¶
　　又¶
<pb:KR4d0267_WYG_081-6a>¶
四十餘年學養生誰知所得亦平平體孱不犯寒時出¶
路溼常尋乾處行¶
　　又¶
攪睡禽聲曉傍簷泥人花氣午穿簾懽情老去年年薄¶
困思春来日日添¶
　　又¶
隂晴不定春猶淺困健相兼病未蘇見說市樓新酒美¶
杖頭今日一錢無¶
<pb:KR4d0267_WYG_081-6b>¶
　　又¶
乍晴乍雨忽經旬半醉半醒還過春春卧不知菴外事¶
閒吟聊適夢中身¶
　　又¶
行人陌上思悠悠十里斜陽古渡頭一片落花無覓處¶
只教芳草管閒愁¶
　　小霽乗竹輿至栁姑廟而歸¶
殘雲斷處漏斜陽草滿平隄栁著行颭颭畫船来北港¶
<pb:KR4d0267_WYG_081-7a>¶
翻翻青繖度南塘行人相賀新年健逃户雖窮舊業荒¶
感物興懐空絶歎才衰無語付詩囊¶
　　春曉¶
初見天窗一㸃明旋看曉色到簷楹衾裯温煗留殘夢¶
鳥雀呼鳴報快晴雖喜心隨年愈老却愁事與日俱生¶
平川漫漫煙蕪綠筋力猶堪給耦畊¶
　　肩輿厯湖桑堰東西過陳灣至陳讓堰小市抵暮¶
　　　乃歸¶
<pb:KR4d0267_WYG_081-7b>¶
堤逺沙平草色勻新晴喜得自由身芋羮豆飯家家樂¶
桑眼榆條物物春野店茶香迎倦客市街犬熟傍行人¶
牆頭婦女更相語認到先生折角巾¶
　　又¶
貪看西南一面山不知信歩到陳灣未言散釋經旬病¶
且要消磨半日閒蔬壠過寒常鬱鬱鳥聲迎㬉已關關¶
斜陽不為行人駐十里鐘来翠靄間¶
　　書適¶
<pb:KR4d0267_WYG_081-8a>¶
疇昔花前醉放顚即今不飲亦陶然太平固自多遺老¶
獨往何妨是斥仙扶杖毎觀南畆饁解衣時作北窗眠¶
人間賢俊方雲集我遇龍蛇豈厄年¶
　　陳讓堰市中遇呉氏老自言七十六歳與語久之¶
　　　及歸送予過市猶戀戀不忍去¶
就店煮茶古堰邊偶逢父老便忘年嗟予空忝十年長¶
聞道慙無一日先壯子當門能碌碌諸孫承業亦翩翩¶
熟思遊宦終何得悔不從公曝背眠¶
<pb:KR4d0267_WYG_081-8b>¶
　　午炊¶
江路初晴日煙蕪古廢城青鍼秧稻出黒螘稚蠶生山¶
際牛羊路林間雞犬聲午炊聊小憩野老解逢迎¶
　　古風¶
犧象薦清廟餘材棄溝中二者雖甚逺殘生其實同人¶
當貴其身豈復論窮通寧為原上草一寸揺春風¶
　　又¶
木生雖拱把鮮不困斧斤枯朽亦可全又以薌故焚嘉¶
<pb:KR4d0267_WYG_081-9a>¶
禾終銍艾豈獨草見耘此理講已熟要當尊所聞¶
　　肩輿至石堰村¶
偶上籃輿踏夕陽醉魂困思兩倀倀澗薪旋拾供茶竈¶
詩稾初成寄藥囊村舎蓺麻驅鳥雀牧童隨草放牛羊¶
歸来徙倚衡門久始覺中春已日長¶
　　睡起遣懐¶
百事不能能荷鋤不鋤菜畦鋤芋區身存那用十年相¶
陂壊且為凶歳儲百事不學學作詩不作白紵作竹枝¶
<pb:KR4d0267_WYG_081-9b>¶
黄陵廟前風浪惡青衣渡口行人悲老病閉門常憒憒¶
芋不復鋤詩亦廢客来剝啄喚不譍一味人間占閒退¶
今朝一日三倒床歎息春晝如年長摩挲困睫喜湯熟¶
小瓶自折山茶香¶
　　春晴¶
栁未吹緜筍未抽春郊風日正清柔疎疎簾影供髙卧¶
裊裊輿竿嬾出遊無客共謀良夜醉有花空動故年愁¶
雲生秪恐還成雨自向園中聽鵓鳩¶
<pb:KR4d0267_WYG_081-10a>¶
　　書感¶
鴨子陂頭看水生蜂兒園裏按歌聲天公用意誰能測¶
未許吾曹醉太平¶
　　野興¶
莽莽寛閒野悠悠曠達身氣從林下吐言向醉中眞社¶
櫟元當壽江鷗豈易馴興来無逺近隨處岸綸巾¶
　　野步¶
堤上淡黄栁水中花白鵝詩情隨處有此地得偏多¶
<pb:KR4d0267_WYG_081-10b>¶
　　又¶
水生已抹堤草長復侵路小蝶仍可憐欲下却飛去¶
　　稽山¶
我識康廬面亦撫終南背(廬山以南康軍為山面興/元成鳯皆在終南山背)平生¶
愛山心於此可無悔晩歸古㑹稽開門與山對竒峯綰髻¶
鬟横嶺埽眉黛豈亦念孤愁一日變萬態風月娯朝夕雲¶
煙閲明晦一洗故鄉悲更益吾廬愛東偏得山多寢食鮮¶
不在寧無度世人談笑見英槩御風倘可留為我傾玉瀣¶
<pb:KR4d0267_WYG_081-11a>¶
　　緋桃開小酌¶
我廬城南村家無十金産種花雖厯歲名品終有限頗¶
欲及暇時著譜書之簡今朝緋桃開歡喜洗酒琖鄰翁¶
亦喜事為我一笑莞但恨苜蓿盤蔬薄欠佳饌往來見¶
已熟勸揖忘媿赧一事粗可言似具識花眼¶
　　夜中獨歩¶
春半寒初退更䦨睡不成褰裳偶獨起曵履得徐行月¶
上鳥未宿水深鼃亂鳴踟蹰忽已久殘漏下髙城¶
<pb:KR4d0267_WYG_081-11b>¶
　　春寒復作¶
春寒已解忽復作病思不堪當語誰青燈熒熒耿欲滅¶
殘雨滴滴休無期故人已死夢中見壯志未忘心自知¶
青絲玉井聲轣轆又是窗白鴉鳴時¶
　　大雨排悶¶
地潤礎流水氣蒸人脫裘前知㬥雨至孰解老農憂¶
　　又¶
三日斷行路束薪無處求床頭周易在且復送悠悠¶
<pb:KR4d0267_WYG_081-12a>¶
　　室中屏去長物戲作¶
久從昭代乞殘骸荷鍤隨行偶未埋四壁盡空君勿怪¶
纔留一物即關懐¶
　　對酒¶
酒非攻愁具本賴以適意如接名勝遊所挹在風味庸¶
子墮世紛但欲蘄一醉麴生絶俗人笑汝非眞契¶
　　曝舊畫¶
故篋開緘一愴情斷縑殘幅尚知名翩翩戲鵲如相語¶
<pb:KR4d0267_WYG_081-12b>¶
洶洶驚濤覺有聲栁暗正當煙未歛花穠仍值雨初晴¶
百年手澤存無㡬蟲蠧塵侵秖涕横¶
　　予以淳熙戊戌歳自蜀歸時年五十四今三十有¶
　　　二年矣猶復強健得小詩自賀¶
入玉門關到酒泉昔人想望若登天豈知萬里西征客¶
歸卧家山三十年¶
　　花下小酌¶
栁色初深燕子回猩紅千㸃海棠開鮆魚蒓菜隨宜具¶
<pb:KR4d0267_WYG_081-13a>¶
也是花前一醉来¶
　　又¶
雲開太華挿遥空我是山中採藥翁何日烟氛埽除盡¶
&KR0008;溪道上醉春風¶
　　夜酌¶
我有一瓢酒與君今夕同鳴簷社公雨捲野沛歌風閲¶
世花開落觀身刼壊空北邙丘壠盡太息㡬英雄¶
　　數日不作詩¶
<pb:KR4d0267_WYG_081-13b>¶
吾詩鬱不發孤寂奈愁何偶爾得一語快如疏九河黄¶
流舞浩蕩白雨助滂沱門外無来客花前自浩歌¶
　　幽居示客¶
嗜睡疎茶盌逢春愛麴車聊將枕流耳静聽屬私蛙林¶
下閒成癖人間嬾莫加孫登欲長嘯四座且無譁¶
　　又¶
齒髮雖俱弊神明尚有餘幽扉錬竒藥細字録仙書野¶
水鳴苔徑長松䕃草廬客来多謝病深媿問何如¶
<pb:KR4d0267_WYG_081-14a>¶
　　春日登小臺西望¶
九十衰翁身尚健流年過眼如奔電憶昔初来對行在¶
衫鬢青青接英彦中間亦嘗走梁益萬里憑髙望鄉縣¶
散關驛近栁迎馬駱谷雪深風裂面東歸却尋書生事¶
誤長諸儒集賢院乞身七年罪未除君恩尚許寛嚴譴¶
痴頑亦復病不死春到故園家釀美雨餘草長四野青¶
日落煙生半山紫¶
　　醉賦¶
<pb:KR4d0267_WYG_081-14b>¶
我疾多自愈初非遇竒方我生固多難欲慮忽已忘頹¶
然亂書中不知歳月忙有時或得意炙冷不暇嘗乃今¶
又大悟萬事付一觴書中友王績堂上祠杜康¶
　　即事¶
我本區中士偶来湖上居時尋一枕夢閒展數行書得¶
醉常歡甚無炊一晏如今朝好天氣一笑命柴車¶
　　落花¶
山杏溪桃次第開狂風正用此時来未妨老子凭欄興¶
<pb:KR4d0267_WYG_081-15a>¶
滿地殘紅㸃緑苔¶
　　春日¶
春来日日困春酲徂歳如馳得我驚山寺餽茶知穀雨¶
人家挿栁記清明登階勃窣晨雞老侵路縱横野草生¶
堪歎筋骸猶健在強隨丁壯事深耕¶
　　戲詠園中春草¶
離離幽草自成樷過眼兒童采擷空不知馬蘭入晨俎¶
何似燕麥揺春風¶
<pb:KR4d0267_WYG_081-15b>¶
　　又¶
童子争尋鵓鴿飯醫翁日曝蝦蟆衣欲賡楚客詠餐菊¶
却媿周人歌采薇¶
　　二月二十四日夜大風異常¶
天青無雲星錯落大風忽自西南作壽藤老木不自全¶
門外豈容存畧彴翁媪驚呼兒女泣屋瓦飛空吁可愕¶
巢傾共閔烏鵲死空黒還疑鬼神惡南鄰僅有蝸牛廬¶
轉盼巻去無遺餘腐儒自笑獨耐事一燈熒熒猶讀書¶
<pb:KR4d0267_WYG_081-16a>¶
　　雨夜與鄰翁飲用前輩韻¶
老人閱世眞悠哉八十已過九十来茆檐參差映煙樹¶
蕭條雞犬三家聚一樽鄰翁迭賓主醉語豈憂多謬誤¶
我作呉歌君起舞夜雨莫辭泥沒屨¶
　　雜感¶
壯遊回首海茫茫黙數方驚歳月長舊事莫論齊柏寢¶
殘軀方似魯靈光¶
　　又¶
<pb:KR4d0267_WYG_081-16b>¶
天際晴雲舒復巻庭中風絮去還來人生自在常如此¶
何事能妨笑口開¶
　　又¶
射的山前花栁新典衣買酒過殘春但甘身作噲等伍¶
莫信人間髯絶倫¶
　　又¶
禍福雖云不可猜人生要豈願為才髑髏正使非王樂¶
犠象何疑是木災¶
<pb:KR4d0267_WYG_081-17a>¶
　　讀史¶
蕭相守關成漢業穆之一死宋班師赫連拓跋非難取¶
天意從来未易知¶
　　又¶
顔良文醜知何益關羽張飛死可傷等是人間號驍將¶
太山寧比一毫芒¶
　　出遊¶
社近頻逢雨春深却喜晴畬煙傍山起神鼓隔林鳴客¶
<pb:KR4d0267_WYG_081-17b>¶
駐觀農饁兒歸遺母羮豐年多樂事何以報時平¶
　　又¶
綠樹魚鹽市青蕪雉兔塲采桑村女集入學幼童忙户¶
賽祈蠶願家藏問孝章村坊多美酒爛醉畣年光¶
　　夜興戲作¶
遥夜寂無譁江城鼔屢撾傍牆行踸踔脫帽髮鬖髿詩¶
和玲瓏韻燈開頃刻花會心有佳處不寐到啼鴉¶
　　酒熟書喜¶
<pb:KR4d0267_WYG_081-18a>¶
小槽春夜壓春醪天與龜堂慰作勞喜似繫囚聞縱釋¶
快如苛癢得爬搔未陳尊杓心先醉傍睨江山氣已豪¶
久厭羶葷愁下筯眼明湖上得雙螯¶
　　湖上¶
寒食初過穀雨前輕衫短帽影翩翩獨轅碾破新堤路¶
雙耜犂殘古廟壖萬事不禁劉毅擲諸人誰著祖生鞭¶
市壚處處誇新釀且就花隂一醉眠¶
　　春晚¶
<pb:KR4d0267_WYG_081-18b>¶
落絮飛花又滿城年光大半付春酲蹇驢閒後詩情減¶
陣馬抛来髀肉生少日雕蟲真小技暮年畫餅更虗名¶
囊中幸有黄庭在安得髙人與細評¶
　　食酪¶
南烹北饌妄相髙常笑紛紛兒女曹未必鱸魚芼菰菜¶
便勝羊酪薦櫻桃¶
　　六言¶
愛馬能成一癖結髦可㤀百憂我亦時時自笑開編萬¶
<pb:KR4d0267_WYG_081-19a>¶
事俱休¶
　　又¶
遇合生封萬户阨窮不直一錢此是由来事爾正須到¶
處欣然¶
　　又¶
豪士以妾換馬畊農賣劎買牛我看浮雲似夢却貪山¶
水閒遊¶
　　又¶
<pb:KR4d0267_WYG_081-19b>¶
風細飛花相逐林深啼鳥移時客至旋開新茗僧歸未¶
拾殘棊¶
　　又¶
覓飽如籌大事擁書似墮重圍誤喜敲門客至出看啄¶
木驚飛¶
　　又¶
香煙觸簾不散燈焰無風自揺獨倚蒲團寂寂忽聞山¶
雨蕭蕭¶
<pb:KR4d0267_WYG_081-20a>¶
　　書意示子孫¶
我閱人間久深知理惡盈孳孳訓来裔堇堇作儒生仕¶
勿卑曹掾書纔記姓名茆茨不啻足此外盡浮榮¶
　　暮春龜堂即事¶
風日初和晝漏長蕭然巾屨集茆堂雨餘千疊暮山緑¶
花落一溪春水香斷簡櫝中塵委積故人墓上草荒涼¶
爾来幸有寛懐處病退牀頭減藥囊¶
　　又¶
<pb:KR4d0267_WYG_081-20b>¶
躑躅花開照眼明緩扶藤杖繞廊行流年又見一春過¶
苦雨畧無三日晴覓句未應妨熟睡潄泉聊足解餘酲¶
鹿麛雉子常追逐誰識山翁及物情¶
　　又¶
日月無根去若馳故園又見落花時盃中緑酒不肯飲¶
鏡裏蒼顔應自知千丈新堤湖水滿五更殘漏角聲悲¶
暮年父子難乖隔淮浦書来苦覺遲¶
　　又¶
<pb:KR4d0267_WYG_081-21a>¶
東皇促駕又天涯一片難尋墮地花瘦䇿穿林數新筍¶
素屏圍枕聽鳴蛙蠶房已裹清明種茶户初收穀雨芽¶
欲把一盃壺已罄謾搜詩句畣年華¶
　　莫辭酒¶
勸君莫辭酒酒能解君愁勸君勤采藥藥可使疾瘳此¶
外莫廢書書亦豈君悞古来敗人事正以不學故愁去¶
疾亦平便腹如瓠壺努力貯萬巻無此令君愚¶
　　懐友¶
<pb:KR4d0267_WYG_081-21b>¶
酒家旗下分攜久山驛燈前感慨頻人事已隨雙鬢改¶
栁條又見一年新¶
　　蘭亭道上¶
湖上青山古㑹稽斷雲漠漠雨淒淒籃輿晚過偏門市¶
滿路春泥聞竹雞¶
　　又¶
蘭亭步口水如天茶市紛紛趂雨前烏笠遊僧雲際去¶
白衣醉叟道傍眠¶
<pb:KR4d0267_WYG_081-22a>¶
　　又¶
陌上行歌日正長呉蠶捉績麥登場蘭亭酒美逢人醉¶
花塢茶新滿市香(蘭亭官酤名/也花塢茶名)¶
　　又¶
箭箙弓弢小獵回壯心自笑未低摧前身家近盤閶路¶
曾看呉王射雉来¶
　　殘年¶
殘年光景易駸駸屏迹江村不厭深新麥熟時蠶上簇¶
<pb:KR4d0267_WYG_081-22b>¶
晚鸎啼處栁成隂短檠已負觀書眼孤劎空懐許國心¶
惟有雲山差可樂杖藜誰與伴幽尋¶
　　春老¶
春色垂垂老山家處處忙園丁賣菰白蠶妾采桑黄候¶
雨占秧信催兒築麥場醉眠官道上人為護牛羊¶
　　睡起¶
睡起披衣弄素琴房櫳槐栁綠成隂春殘鵯鵊如多恨¶
雨惡酴醿欲不禁羸病強行常踸踔戅愚多慮毎噫喑¶
<pb:KR4d0267_WYG_081-23a>¶
行年九十猶賖死誰測髙髙厚厚心¶
　　自䂓¶
立志當如塞决河犀編鐵硯未為過文難稱意古所恨¶
學不盡才今亦多四海交朋常隔濶一生光景易蹉跎¶
耄年尚欲鞭吾後太息無人為詆訶¶
　　夜聞雷雨大作¶
暗空霧雨無時已巻地風雷却是晴九十老翁更事久¶
寄言兒女不須驚¶
<pb:KR4d0267_WYG_081-23b>¶
　¶
　¶
　¶
　¶
　¶
　¶
　¶
　劎南詩稾巻八十一¶
