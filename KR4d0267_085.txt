# -*- mode: mandoku-view; -*-
#+TITLE: 劍南詩藁
#+DATE: 2015-08-25 00:01:54.366266
#+PROPERTY: ID KR4d0267
#+PROPERTY: BASEEDITION WYG    
#+PROPERTY: JUAN 卷八十五
<pb:KR4d0267_WYG_085-1a>¶
欽定四庫全書¶
　劎南詩稾巻八十五¶
　　　　　　　　　　　　　宋　陸游　撰¶
　　子虡當以十月離淝上喜而有作¶
十月霜侵客子衣片帆訃以發淮淝山林獨徃我何敢¶
州縣徒勞兒未非傳舍方寒索調䕶里門終日待來歸¶
解裝且共燈前語萬事真當付一欷¶
　　病來¶
<pb:KR4d0267_WYG_085-1b>¶
抱疴雖可驗應接每安徐正使須彈塞寜當快埽除寡¶
言方禍始省事養灾餘一飽吾何欠香粳薦美蔬¶
　　舟中晨起¶
天宇清寒病體輕煙波聊復事宵征艣横舟尾霜如抹¶
犬走籬根葉有聲蕭尹威名空赫赫班侯智畧本平平¶
不如歸結迎神社長笛圜鼙送此生¶
　　江村¶
江村連夜有飛霜柿正丹時橘半黄轉枕却尋驚斷夢¶
<pb:KR4d0267_WYG_085-2a>¶
撥爐偶見爇殘香醫無絶藝空三易死與浮生已兩忘¶
拈得一書還嬾看卧聽孫子誦琅琅¶
　　兀兀¶
兀兀心非睡惺惺口不言齒津生頰舌鼻息撼牆垣書¶
媿兒童問年叨里巷尊貧家有喜事黍酒帶醅渾¶
　　道懷¶
織罷化吾梭棋終爛汝柯藥靈刀七足語妙立談多楂¶
浦吹横笛桐江買短簑白鷗真可友萬里渺煙波¶
<pb:KR4d0267_WYG_085-2b>¶
　　柯山道上作¶
道路如繩直郊園似砥平山為翠螺踊橋作彩虹明午¶
酌金丸橘晨炊玉粒秔江村好時節及我疾初平¶
　　病後自詠¶
狂豪埽去得衰殘數啜芳醪興亦闌閉户交朋疎索盡¶
捐書日月破除難盤除鮮食生䔫美衣聳吟肩束帶寛¶
頼有一條差自慰高眠常到日三竿¶
　　十月九日¶
<pb:KR4d0267_WYG_085-3a>¶
酒開甕面撲人香菊折霜餘滿把黄我是化工君信否¶
放遲一月作重陽¶
　　三三孫十月九日生日翁翁為賦詩為夀¶
正遇重陽一月時龜堂驩喜抱孫枝棄襦已足驚關吏¶
堆笏寜惟取世資落筆千年猶細事讀書萬巻要深期¶
汝翁豪傑非今士不用擔簦更覓師¶
　　江路¶
江路最初程飄然兩屨輕少留雲際宿徐待月明行雁¶
<pb:KR4d0267_WYG_085-3b>¶
起平沙影泉輕斷岸聲誰知游剡興不減上青城¶
　　初冬¶
落葉紛紛十月時今年霜比去年遲山猿引子飲幽澗¶
枝鵲結巢爭墮枝嶺北片雲生峭絶橋東殘水漾淪漪¶
病衰自怪詩情盡造物撩人乃爾竒¶
　　又¶
落葉窗前已作堆地爐微火撥殘灰夢中無祟敗蔬圃¶
飯後有歌誇芋魁裊裊清笳催日晚蕭蕭新雁帶寒來¶
<pb:KR4d0267_WYG_085-4a>¶
更寛十日可閒出㑹挈一壺尋早梅¶
　　夜坐¶
餅餌支遥夜薪蒸禦早寒卧聞風浩蕩起視斗闌干雞¶
怯飛霜重鴉驚出月殘挑燈搔短髮顧影發吾歎¶
　　又¶
藥裹關心處篝燈照影時文書用遮眼棗栗可無饑素¶
業存農圃頽齡迫耄期蓋棺萬事已唯負國恩私¶
　　殘菊¶
<pb:KR4d0267_WYG_085-4b>¶
殘菊一枝香未殘夜窗拈起百囘看過時只恐難相笑¶
我是三朝舊史官¶
　　久病¶
卧疾閲三時冥冥不自持婢諳曾製藥犬識舊迎醫質¶
貸交親厭呻吟里巷知有時推枕起清歗尚能竒¶
　　病小愈喜晴¶
雲邊采藥喜身輕燈下觀書覺眼明擾擾已空浮世事¶
依依還作苦吟聲又為天地幾年客頓覺軒窗三日晴¶
<pb:KR4d0267_WYG_085-5a>¶
深媿山童憐寂莫風爐傳法煮蕪菁¶
　　租税¶
占星起飯犢待月出輸租遇嶮頻呼侣扶轅數戒奴畏¶
饑懷餅餌愁雪備薪樗意象今誰識當年賦兩都¶
　　初寒¶
雨霽林猶滴泥新路易乾蕭條山步晚顦顇客衣單小¶
女収魚笱童兒放鴨欄初寒豈不好衰病自無歡¶
　　呻吟¶
<pb:KR4d0267_WYG_085-5b>¶
呻吟半歲掩柴扉性命惟存氣力微夙業豈能迯馬麥¶
窮居賴是慣牛衣濁清且復分賢聖今昨誰能論是非¶
一段光明君記取要知無念是真歸¶
　　山墅¶
煙水煙林老結廬人間用短更誰如輭蒲穩背供危坐¶
小幟障燈便細書莫欺衰病歸山墅曽領諸儒上石渠¶
貞觀開元嗟已逺為君試説紹興初¶
　　十月二十四日夜夢中送廬山道人歸山¶
<pb:KR4d0267_WYG_085-6a>¶
平生不到三公府晚歲歸來五老菴夙士極知成殿後¶
吾曹所賴作司南孤舟夜泊灘聲惡小瓮晨香雪意酣¶
笑語牀隅拄杖子即今惟汝是同參¶
　　病後晨興食粥戲書¶
蝴蝶莊周安在哉達人聊借作嘲詼不知此自隨緣住¶
更把晨窗粥幾盃¶
　　贈僧¶
松間數語淡交成不喜將身世上行安得北窗風雪夜¶
<pb:KR4d0267_WYG_085-6b>¶
地爐相對煮蕪菁¶
　　又¶
長明燈下三更雨旦過寮前萬里身正使未能超佛祖¶
也應小勝市朝人¶
　　游山¶
一生萬里著行縢抖擻塵埃尚未能不怕語音時帶剡¶
敢辭生計畧如僧疎梅漸動清溪曲霽雪遥看古㙮層¶
喚起故年清絶夢數聲柔艣下巴陵¶
<pb:KR4d0267_WYG_085-7a>¶
　　又¶
蕭然破㡌伴枯藤逢著青山不厭憎家似江淮歸業户¶
身如湖嶺罷參僧煨柴夜宿寒爐火洗鬴晨敲古澗氷¶
果向此中能得趣宦途㨗徑不須曽¶
　　又¶
九十衰翁心尚孩幅巾隨處一悠哉偶扶拄杖登山去¶
却喚孤身過渡來酒市擁途觀嵬峩僧廬借榻寄咍臺¶
吾生清絶煩君看不枉人間夢一囘¶
<pb:KR4d0267_WYG_085-7b>¶
　　農圃歌¶
我不如老農占地畆一鍾東作雖有時力耕在兹冬張¶
燈觀夜織高枕聽晨舂時時喚鄰里㫖蓄亦可供我不¶
如老圃父子日相從一鉏萬事足不求定逺封春泥剪¶
綠韭秋雨畦青菘放筯有餘味豈不烹噞喁乃者半年¶
病清鏡滿衰容塵生一䩫屐壁倚一枝笻惟有呻吟聲¶
和合牀下蛩青燈照兀兀布衲聊自縫¶
　　贈拄杖¶
<pb:KR4d0267_WYG_085-8a>¶
歴險横空㨗有神得來元自剡溪濱同為萬里江湖客¶
共見三生風月身不怕雲中伴鳬舄只愁雨後長龍鱗¶
何妨更悟無生理露柱燈籠一話新¶
　　贈猫¶
執鼠無功元不劾一簞魚飯以時來看君終日常安卧¶
何事紛紛去又囘¶
　　宫詞¶
秋露蕭蕭洗秋月夢斷陳宮白銀闕臨春結綺底處所囘¶
<pb:KR4d0267_WYG_085-8b>¶
首已成狐兔穴¶
　　病中雜詠十首(各四韻第/八首二韻)¶
半年不讀書顧影疑非我乃知百年中如此過亦可書¶
能作汝祟識字果非福明年倘未死樂哉駕黄犢¶
　　又¶
伐性無蛾眉腐腸無㫖酒齋居亦得疾果無第一手才¶
不如嵇康疎嬾則過之雖有絶交書不作幽憤詩¶
　　又¶
<pb:KR4d0267_WYG_085-9a>¶
華陀囊書久已焚思邈玉函祕不聞從醫火攻固下策¶
遣化飯香方普熏觸人正自坐愚直學道今當輸拙勤¶
勿言將智耄已及後死或可與斯文¶
　　又¶
擊壤林間送此生欣欣東作到西成泥深宿麥苗初長¶
葉落柔桑眼已生枹鼓無聲盜衰息文書簡出吏清平¶
西游攜得蹲鴟種且共山家玉糝羮¶
　　又¶
<pb:KR4d0267_WYG_085-9b>¶
身是人間一老樵城南煙水寄迢迢尋人偶到金家&KR0008;¶
取米時經杜浦橋小市孤村雞喔喔斷山幽谷雨蕭蕭¶
吾曹自養無能爾楚客應無隱可招¶
　　又¶
身似頭陀不出家杜陵歸老有桑麻茶煎小鼎初翻浪¶
燈應寒窗自結花殘藥漸離愁境界亂書重理淡生涯¶
等閒一事還超俗斷紙題詩字亂斜¶
　　又¶
<pb:KR4d0267_WYG_085-10a>¶
天逺不可問將如此老何老驚詩思退貧欠藥錢多剡¶
縣尋僧宿桐江買酒歌市橋新柳色又是一年過¶
　　又¶
半黄半綠柳滿城欲開未開梅有情放翁一病又百日¶
囘視新春如隔生¶
　　又¶
久病身猶困閒游性已成未停湯熨事即理水雲程投¶
宿忘街陌論交失姓名醉憐花塢好恐是牡丹坪¶
<pb:KR4d0267_WYG_085-10b>¶
　　又¶
自我居湖曲漁樵日徃來只知年屢改不覺老相催小¶
浦潮痕長長隄草色囘逢春心自在莫道已成灰¶
　　雪¶
一夕山陰道真成白玉京衰殘失壯觀擁被聽窗聲¶
　　自笑¶
左車第二牙辭去(見韓文/公詩)團坐無生話又新堪笑按摩¶
并洗沐未忘貪愛夢中身(臘月五日湯沐按摩幾半/日是早左車第二牙脱去)¶
<pb:KR4d0267_WYG_085-11a>¶
　　絶句¶
山遮水隔重重堠雨練風柔處處花一病半年能不死¶
又將此恨醉天涯¶
　　題藥囊¶
殘暑纔屬爾新春還及兹真當名百藥何止謁三醫半¶
夜暾朝日晨興飲上池金丹有門户草木爾何知¶
　　末題¶
平日猶閒老更閒一毫世事豈相關孤雲不散來歸岫¶
<pb:KR4d0267_WYG_085-11b>¶
細水無聲自出山支徑過僧纔百步小樓藏藥可三間¶
客來不肯通名姓熟視吾廬為破顔¶
　　又¶
一身只付雞棲上萬巻真藏椰子中嘉定三年正月後¶
不知幾度醉春風¶
　　病中示兒輩¶
去去生方逺冥冥死即休狂思攘鬼手危至服丹頭有¶
劎知誰與無香可得留惟應勤學謹事事鑑恬侯¶
<pb:KR4d0267_WYG_085-12a>¶
　　夢中行荷花萬頃中¶
天風無際路茫茫老作月王風露郎只把千尊為月俸¶
為嫌銅臭雜花香¶
　　示兒¶
死去元知萬事空但悲不見九州同王師北定中原日¶
家祭無忘告乃翁¶
　¶
　¶
<pb:KR4d0267_WYG_085-12b>¶
　¶
　¶
　¶
　¶
　¶
　¶
　¶
　劎南詩稾巻八十五¶
